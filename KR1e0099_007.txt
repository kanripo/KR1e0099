# -*- mode: mandoku-view; -*-
#+TITLE: 春秋平義
#+DATE: 2015-08-24 22:16:53.140888
#+PROPERTY: ID KR1e0099
#+PROPERTY: BASEEDITION WYG    
#+PROPERTY: JUAN 卷七
<pb:KR1e0099_WYG_007-1a>¶
欽定四庫全書¶
　春秋平義卷七　　　　　秀水俞汝言撰¶
　　宣公(名倭或作接文公庻子母敬嬴夫人穆/姜在位一十八年諡法善問周達曰宣)¶
元年春王正月公即位¶
　即位之禮行則書不行則否文成以下六君皆行之¶
　隠以為攝而不必行荘閔僖則繼故而不忍行者也¶
　桓之行桓之志也宣之行宣之志也(邵/寳)繼故書即位¶
　宣一桓也(野/編)¶
<pb:KR1e0099_WYG_007-1b>¶
公子遂如齊逆女¶
　逆女書公子遂遂一翬也¶
三月遂以夫人婦姜至自齊¶
　脱氏字(伊/川)婦有姑之詞也(公/羊)敬嬴欲結齊恵懼為出¶
　姜所謀故喪娶其女如是之亟也(孔/義)逆婦姜于齊病¶
　文公也以婦姜至自齊責敬嬴也(胡/氏)上書夫人姜氏¶
　歸于齊矣此書曰夫人姜氏至自齊則嫌于出姜之¶
　反魯矣故書婦姜以别之(馬森/辨疑)¶
<pb:KR1e0099_WYG_007-2a>¶
夏季孫行父如齊¶
　前年行父如齊告立也亦約昏也而逆女者遂也今¶
　年行父如齊請㑹也亦許賂也而致田者遂也堂堂¶
　國卿借面𫝊語妾不衣帛馬不食粟清矣以為社稷¶
　臣吾不知也(野/編)¶
晉放其大夫胥甲父于衛¶
　河曲之戰撓㬰駢之謀者趙穿也軍門之呼穿與甲¶
　父共也而獨放胥甲者趙盾之私也(胡/氏)狐氏先氏胥¶
<pb:KR1e0099_WYG_007-2b>¶
　氏誅夷畧盡晉其殆哉(野/編)¶
公㑹齊侯于平州(齊/地)¶
　定公位也(孔/義)自齊而言亦曰成魯亂爾(野/編)¶
公子遂如齊(東門/襄仲)¶
　致濟西田也(野/編)¶
六月齊人取濟西田¶
　事同郜鼎辭異鄭璧(野/編)¶
秋邾子来朝¶
<pb:KR1e0099_WYG_007-3a>¶
楚子鄭人侵陳遂侵宋¶
　楚稱子鄭稱人鄭為楚下大為中國患矣(野/編)¶
　陳氏後傳曰南北之勢於是始也後十五年而宋楚¶
　平後五十年而晉趙武楚屈䢖同盟于宋諸夏之君¶
　分為晉楚之從矣¶
晉趙盾帥師救陳¶
　宋有弑君之罪不當救故畧之(張/洽)¶
宋公陳侯衛侯曹伯會晉師于棐林伐鄭(棐公作/斐鄭地)¶
<pb:KR1e0099_WYG_007-3b>¶
　不言趙盾之師君不會大夫之辭也(孔/義)¶
冬晉趙穿帥師侵崇(公作栁自伐書陽處父入書郤/缺侵書趙穿而後凡役書大夫)¶
　崇秦之與國晉将求成于秦故侵崇秦弗與成(蘇/氏)¶
晉人宋人伐鄭¶
　伐鄭所以救宋也(穀/梁)報北林之役也(孔/義)¶
二年春王二月壬子宋華元帥師及鄭公子歸生帥師¶
戰于大棘宋師敗績獲宋華元(戰皆書大夫帥師/自此始大棘宋地)¶
　宋鄭自治兵相攻無與楚事傳謂歸生受命于楚伐¶
<pb:KR1e0099_WYG_007-4a>¶
　宋未必然也經直据勝負為辭爾韓之戰不言敗績¶
　君止而師未衂也大棘之戰軍將皆没(野/編)¶
秦師伐晉¶
　以報崇也(左/)秦晉自河曲之戰七年不交兵矣(孔/義)¶
夏晉人宋人衛人陳人侵鄭¶
　報大棘之役也(野/編)¶
秋九月乙丑晉趙盾弑其君夷臯(公作獋靈公/弑成公立)¶
　堂上之甲方興桃園之攻隨至及其反國非獨置賊¶
<pb:KR1e0099_WYG_007-4b>¶
　不討反使往迎新君則盾之為弑又誰掩乎(孔/義)董狐¶
　在當時身親其事知其謀出于盾故以律所謂造¶
　意者當之其曰亡不越竟反不討賊蓋折盾之辭¶
　非以二端故而輒加以大惡之名也(簡端/録)盾若誅¶
　穿歸生若誅宋春秋必曰二臣能討賊也穿不死¶
　則盾也首惡宋不死則歸生也首惡何嘗輕以弑¶
　君獄人哉(傳/斷)¶
冬十月乙亥天王崩(定王/立)¶
<pb:KR1e0099_WYG_007-5a>¶
　許氏曰文公使公子遂𦵏晉侯叔孫得臣𦵏襄王是¶
　均周晉也昭公使叔弓葬宋公滕侯叔鞅𦵏景王是¶
　均周宋滕也成公𦵏晉景不𦵏定王襄公𦵏楚康而¶
　不𦵏靈王是不臣於周而屈於晉楚也(畧/記)¶
三年春王正月郊牛之口傷改卜牛牛死乃不郊猶三¶
望¶
𦵏匡王¶
　四月而𦵏簡也(補程/傳)¶
<pb:KR1e0099_WYG_007-5b>¶
楚子伐陸渾之戎(陸公作賁公/穀無之字)¶
　陸渾在王畿之側窺周室也(補程/傳)或曰僖文以来楚¶
　多稱子何也曰楚僣王也僖文而後漸同真王抑就¶
　五等所以正之也吳楚書子以為許之以為進之皆¶
　非也(野/編)¶
夏楚人侵鄭¶
　即鄭及晉平可知此後再及楚平再及晉平所謂犧¶
　牲玉帛待于二竟(野/編)¶
<pb:KR1e0099_WYG_007-6a>¶
秋赤狄侵齊(赤狄始/見經)¶
宋師圍曹¶
　宋文即位盡逐武穆之族二族以曹師伐宋宋師圍¶
　曹報武氏之亂也(孔/義)¶
冬十月丙戌鄭伯蘭卒(穆公卒靈/公夷立)¶
𦵏鄭穆公(公作/繆)¶
　𦵏速禮不備也(孔/義)¶
四年春王正月公及齊侯平莒及郯莒人不肯公伐莒¶
<pb:KR1e0099_WYG_007-6b>¶
取向¶
　及者内為志也伯姬在焉爾莒人不肯為己甚矣伐¶
　莒取向罪在莒也(野/編)¶
秦伯稻卒(共公卒/桓公立)¶
夏六月乙酉鄭公子歸生弑其君夷(靈公弑弟/襄公堅立)¶
　經書鄭公子歸生弑其君夷賊乃歸生也不知為公¶
　子宋也左氏有先經後經外經附見之例作意與經¶
　出入盾若非弑何以有下宫之難歸生若非弑何以¶
<pb:KR1e0099_WYG_007-7a>¶
　有斲棺之事(野/編)¶
赤狄侵齊¶
秋公如齊公至自齊¶
冬楚子伐鄭¶
　争中國耳非討罪地(孔/義)¶
五年春公如齊¶
夏公至自齊¶
　齊恵立十年公五如齊何縁有止公事久于齊樂而¶
<pb:KR1e0099_WYG_007-7b>¶
　忘歸也(野/編)¶
秋九月齊髙固来迎叔姬(公榖叔上/有子字)¶
　公如齊髙固使齊侯止公請叔姬秋来逆焉曰来者¶
　公自為主也諸侯嫁女于大夫主大夫以與之為體¶
　敵也而公自為之主卑朝廷辱宗廟矣(孔/義)¶
叔孫得臣卒(荘/叔)¶
冬齊髙固及子叔姬来¶
　反馬不躬至歸寜無並行(家鉉/翁)¶
<pb:KR1e0099_WYG_007-8a>¶
楚人伐鄭¶
六年春晉趙盾衛孫免侵陳¶
　曷為侵陳為救鄭也所得惟衛無復棐林之盛矣(野/編)¶
　陳即楚故也晉楚争陳自此始矣(孔/義)¶
夏四月¶
秋八月螽¶
冬十月¶
七年春衛侯使孫良夫来盟¶
<pb:KR1e0099_WYG_007-8b>¶
　通我于晉以有黑壤之會然我終事齊不事晉(野/編)¶
夏公會齊侯伐莱¶
秋公至自伐莱¶
　平莒及郯公所欲也故書及繼以取向即所欲者可¶
　知矣伐莱齊志也故書會繼以伐莱即師行之危亦¶
　可知矣(胡/傳)¶
大旱¶
冬公會晉侯宋公衛侯鄭伯曹伯于黑壤(魯地即/黄父)¶
<pb:KR1e0099_WYG_007-9a>¶
　會而不盟者有矣夫未必公見止也(野/編)¶
　經翌在㑹六侯而以簒弑得國者居其四魯以仲遂¶
　殺惡而宣立晉以趙盾弑夷臯而成立宋以甸徒弑¶
　杵臼而文立鄭以歸生弑夷而襄立何以薦信于神¶
　明哉¶
八年春公至自會¶
　逾年而至其故可知矣自是遂不敢如晉(孔/義)¶
夏六月公子遂如齊至黄乃復(齊/地)¶
<pb:KR1e0099_WYG_007-9b>¶
　疾而復非禮也大夫以君命出聞喪徐行而不返未¶
　致事而死以尸將事(孔/義)¶
辛已有事于大廟仲遂卒于垂壬午猶繹萬入去籥(垂/齊)¶
　(地襄/仲)¶
　不書公子遂如齊至黄乃復不知仲之卒于外也有¶
　事于大廟仲遂卒于垂倒句也既不廢祭亦不廢繹¶
　(野/編)¶
戊子夫人嬴氏薨(嬴公穀作/熊宣公母)¶
<pb:KR1e0099_WYG_007-10a>¶
　敬嬴一成風也(野/編)¶
晉師白狄伐秦(白狄始/見經)¶
　侵崇之曲在晉至此七年而未已復㑹狄而伐秦不¶
　書及偶晉于狄也晉成秦桓之交兵又始于此(孔/義)晉¶
　以狄伐秦秦亦以狄伐晉(野/編)¶
楚人滅舒蓼(公作/鄝)¶
　舒蓼猶舒庸也羣舒之一也(野/編)¶
秋七月甲子日有食之既(推厯當為十月/甲子朔闕朔字)¶
<pb:KR1e0099_WYG_007-10b>¶
冬十月己丑𦵏我小君敬嬴(公穀作/頃熊)¶
　襄仲死于道路後八日而敬嬴亦死與哀姜慶父¶
　先後即誅相類(孔/義)¶
雨不克𦵏庚寅日中而克𦵏¶
　即事書之左氏以為禮穀梁以為非禮榖梁之言曰¶
　𦵏既有日不為雨止禮也雨不克𦵏喪不以制也謂¶
　不為雨備也然亦有非常之變不可以備者如之何¶
　唐吕才曰春秋己丑𦵏敬嬴雨不克葬庚寅日中¶
<pb:KR1e0099_WYG_007-11a>¶
　而克𦵏是不擇日也左義優矣時當事者季文子孟¶
　獻子也(野/編)熊氏過曰士喪禮潦車載蓑笠庻人縣¶
　窆不封不樹不為雨止則大夫以上塟為雨止矣¶
　然則禮葬不為雨止送塟不辟塗潦固為庻人言¶
　耳(辨/義)¶
城平陽¶
　懼晉故也(補程/傳)¶
楚師伐陳¶
<pb:KR1e0099_WYG_007-11b>¶
九年春王正月公如齊公至自齊¶
夏仲孫蔑如京師(孟獻/子)¶
　宣公享國九年于周纔一往聘其在齊則又再朝矣¶
　(補程/傳)¶
齊侯伐莱¶
秋取根牟(東方/夷國)¶
　邾婁之邑也(公/羊)¶
八月滕子卒(昭公卒/文公立)¶
<pb:KR1e0099_WYG_007-12a>¶
九月晉侯宋公衛侯鄭伯曹伯㑹于扈(鄭/地)¶
晉荀林父帥師伐陳¶
　討不睦也陳侯不會荀林父以諸侯之師伐陳不書¶
　諸侯之師而曰林父帥師者在㑹諸侯皆以師聽命¶
　而林父兼将之也晉主夏盟又嘗救陳所宜與也而¶
　惟楚之即夫豈義乎(胡/傳)¶
辛酉晉侯黒臀卒于扈(成公卒子/景公獳立)¶
　伐陳討其不㑹宜有諸侯之師晉侯卒而還故略之¶
<pb:KR1e0099_WYG_007-12b>¶
　也¶
冬十月癸酉衛侯鄭卒(成公卒子/穆公速立)¶
　衛成公自復國以来抑狄事晉自伐沈之後諸侯之¶
　事無役不從國内以安皆用寗俞之效也(孔/義)衛成事¶
　晉甚謹魯宣獨深向齊及黑壤止公扈之會魯獨不¶
　往二國以喪赴亦皆不會以私怨而廢禮忘親矣¶
　晉成公何以不𦵏魯不㑹也衛成公何以不𦵏魯不¶
　㑹也所謂無其事而闕其文也(胡/𫝊)¶
<pb:KR1e0099_WYG_007-13a>¶
宋人圍滕¶
楚子伐鄭¶
　楚荘之立加兵于鄭者凡四而兩書楚子書楚子者¶
　君為将也書楚大夫者大夫為将也(日/抄)¶
晉郤缺帥師救鄭(自是晉楚/交伐鄭)¶
陳殺其大夫洩冶(公穀作/泄冶)¶
　洩冶諫而死明年五月平國弑殺諌臣之效也孰謂¶
　春秋不褒洩冶(野/編)¶
<pb:KR1e0099_WYG_007-13b>¶
十年春公如齊公至自齊¶
齊人歸我濟西田¶
夏四月丙辰日有食之¶
已已齊侯元卒(恵公卒子/頃公立)¶
齊崔氏出奔衛¶
　崔氏者以族奔也崔氏出而能反反而能弑者以其¶
　宗强于此舉氏辨之早也自此至崔杼弑荘公凡五¶
　十一年必非杼也(孔/義)三桓七穆自中葉出也獨崔氏¶
<pb:KR1e0099_WYG_007-14a>¶
　出齊丁公故族莫大于崔氏(野/編)¶
公如齊(公如齊/止此)¶
五月公至自齊¶
　公親奔喪非禮也(孔/義)¶
癸巳陳夏徵舒弑其君平國(靈公弑子/成公立)¶
六月宋師伐滕¶
　滕自宋人執嬰齊之後遂為宋私屬故宋之盟叔孫¶
　豹曰滕宋私也成周之城仲畿曰滕宋役也今不事¶
<pb:KR1e0099_WYG_007-14b>¶
　宋故屢虐之(孔/義)¶
公孫歸父如齊𦵏齊恵公¶
　親往奔喪貴卿㑹𦵏事齊謹矣歸父仲遂之子其後¶
　為子家氏(孔/義)¶
晉人宋人衛人曹人伐鄭¶
　鄭及楚平諸侯之師伐鄭取成而還(補程/傳)¶
秋天王使王季子来聘(王聘止此王季/子即劉康公)¶
　宣公享國十年不朝周而比年如齊不奔王喪而奔¶
<pb:KR1e0099_WYG_007-15a>¶
　齊喪微者㑹匡王𦵏而歸父㑹齊侯𦵏而王季子来¶
　聘自是王聘益輕春秋不復録矣(孔義本任/氏戴氏)¶
公孫歸父帥師伐邾取繹(公作/蘱)¶
大水¶
　六年螽七年大旱今復大水矣(孔/義)¶
季孫行父如齊¶
冬公孫歸父如齊(宣公聘/齊止此)¶
　行父聘齊歸父何必繼往盖取繹之謀成于歸父恐¶
<pb:KR1e0099_WYG_007-15b>¶
　齊罪之自往解釋耳(補程/傳)¶
齊侯使國佐来聘(國武/子)¶
饑¶
楚子伐鄭¶
十有一年春王正月¶
夏楚子陳侯鄭伯盟于辰陵(榖作夷/陵陳地)¶
　于是辰陵之盟楚子主之矣(野/編)¶
公孫歸父會齊人伐莒¶
<pb:KR1e0099_WYG_007-16a>¶
　伐邾伐莒皆以歸父將兵會齊會楚皆以歸父特㑹以¶
　見宣公之徳仲遂而寵其子也(孔/義)¶
秋晉侯會狄于欑函(狄/地)¶
　于是齊方有事于莒晉方有事于狄莫與楚争也(野/編)¶
冬十月楚人殺陳夏徴舒¶
丁亥楚子入陳納公孫寜儀行父于陳(寜公作寗楚入中/國書爵始此)¶
　楚人殺陳夏徵舒已書于前則楚子入陳為納二子¶
　而已少西氏之討乃非本情惟春秋别之諸儒猶墮¶
<pb:KR1e0099_WYG_007-16b>¶
　雲霧也(野/編)洩冶入諫公請改過不罪言者公孫寜儀¶
　行父請殺之公弗禁是殺冶者二嬖也楚既復陳不¶
　誅而反納之左氏不咎楚荘之縱惡而美二子之補¶
　過将欲庇淫人而與石碏季友等也其可乎(𫝊/斷)世稱¶
　楚荘五伯之一夫一相處内二伯處外古之道也伯¶
　不尊王何名為伯是役也若能封洩冶之墓問株林¶
　之從尸南冠衵服之大夫獻捷京師豈非桓文之舉¶
　哉惜其入陳之後圍鄭滅蕭敗晉伐宋七八年間諸¶
<pb:KR1e0099_WYG_007-17a>¶
　夏騷動健者為清丘之盟以自保孱者至為宋之㑹¶
　脅息奔命是伯所懲也而譽荘以敵桓文譽子文子¶
　反以敵管隰狐趙恐齊晉君臣正當割席分坐且彼¶
　己為王即諸儒致伯彼亦不受也凡言五伯必曰齊¶
　桓晉文明乎伯在齊晉何與秦楚(野/編)¶
十有二年春𦵏陳靈公(二十二/月而𦵏)¶
　討此賊者非臣子也何以書𦵏楚已討之矣臣子雖¶
　欲討之而無所討也(公羊/傳)¶
<pb:KR1e0099_WYG_007-17b>¶
楚子圍鄭¶
　鄭既受盟于辰陵又徼事晉故楚子圍之按左氏楚¶
　子縣陳盖滅之矣而止書入其于鄭也入自皇門至¶
　於逵道盖即其國都矣經止書圍一則以聽申叔時¶
　之言而反之一則以鄭伯肉袒之逆而遽許之平與¶
　其悔過也(孔/義)¶
夏六月乙卯晉荀林父帥師及楚子戰于邲晉師敗績¶
　(鄭/地)¶
<pb:KR1e0099_WYG_007-18a>¶
　救鄭不書無及于鄭也以晉主自戰而罪歸林父者¶
　林父身為元帥不能治先縠違命濟師之罪乃妄従¶
　韓厥分惡之言楚師既乗又不能力戰鼓于軍中以¶
　先退為賞邲之敗實林父之所為也(孔/義)¶
秋七月¶
冬十有二月戊寅楚子滅蕭¶
　楚荘滅蕭所以逼宋而不能有其地觀定十一年辰¶
　佗彄地入蕭以叛猶為宋地可知矣¶
<pb:KR1e0099_WYG_007-18b>¶
晉人宋人衛人曹人同盟于清丘(衛地大夫/同盟之始)¶
　諸侯懼而盟(野/編)原縠違命喪師而主是盟人之宜矣(孔/義)¶
宋師伐陳衛人救陳¶
　穀梁每救稱善清丘在彼亦不能謂救陳善也(野/編)¶
十有三年春齊師伐莒(公作/伐衛)¶
夏楚子伐宋¶
　陳鄭既皆歸楚得宋則可圖天下矣至又明年之平¶
　而南北之勢成矣(孔/義)¶
<pb:KR1e0099_WYG_007-19a>¶
秋螽¶
冬晉殺其大夫先縠(穀作/穀)¶
　討邲之敗也盡滅其族不已甚乎¶
十有四年春衛殺其大夫孔達¶
　討救陳也衛成公與陳共公有舊好孔達但知先君¶
　有約言而不知同盟外楚之不可以貳如此而死則¶
　匹夫耳(傳/斷)¶
夏五月壬申曹伯夀卒(子宣公/廬立)¶
<pb:KR1e0099_WYG_007-19b>¶
晉侯伐鄭¶
　何以目晉侯存中國也敗餘猶伐鄭也(野/編)¶
秋九月楚子圍宋¶
　輕舉陳師以見伐今復輕殺其使以見圍宋之㡬亡¶
　自取之也(孔/義)¶
𦵏曹文公¶
冬公孫歸父㑹齊侯于榖¶
　魯近宋豈以楚師圍宋而謀之乎¶
<pb:KR1e0099_WYG_007-20a>¶
十有五年春公孫歸父會楚子于宋(吾大夫/始會楚)¶
　棄宋已矣又會楚于宋(野/編)¶
夏五月宋人及楚人平¶
　清丘之盟宋猶能伐陳以伉楚而平于楚而莫之救¶
　則無望矣(野/編)楚人圍宋九月于此宋之憊至易子而¶
　食析骸而爨而晉聽伯宗之言不出一師待其威單¶
　力盡徐自解罷書曰宋人及楚人平傷中國之失道¶
　也外平不書闗于天下之故而書楚人得宋天下将¶
<pb:KR1e0099_WYG_007-20b>¶
　有南北之勢春秋特致意焉(孔/義)楚之将圍宋也使申¶
　舟聘于齊亦使公子馮聘于晉則齊晉之不出而禦¶
　楚非不能禦也盖貪其厚幣惑其甘言自以為無患¶
　而魯謀不省宋難不救不知魯宋即楚楚且弱齊并¶
　弱晉矣伯宗賢者亦曰天方授楚未可與争所謂未¶
　識人倫焉知天道者乎(畧/記)¶
六月癸卯晉師滅赤狄潞氏以潞子嬰兒歸¶
　潞子與晉婚姻其相酆舒弑君夫人傷君目而不能¶
<pb:KR1e0099_WYG_007-21a>¶
　討則潞之當討者酆舒耳執其君滅其國何為乎潞¶
　之㨗不足以掩邲之敗(野/編)¶
秦人伐晉¶
　報八年晉與白狄伐秦之役也(補程/傳)¶
王札子殺召伯毛伯¶
　王札子者天子之庻兄也一朝殺二大夫札子之擅¶
　殺可知矣王政之不行又可知矣¶
秋螽¶
<pb:KR1e0099_WYG_007-21b>¶
仲孫蔑㑹齊髙固于無婁(杞地公/作牟婁)¶
　必謀晉楚之故也于是往斷道之盟矣(孔/義)黄正憲¶
　曰魯之服齊齊雖不振魯未敢背故欲使歸父㑹¶
　楚子則先為殽之㑹今意欲從晉則先使其卿與¶
　髙固會皆觀其强弱以為行止耳(孔/義)¶
　禮之始失也諸侯非王事而自相㑹不自天子出¶
　矣無何諸侯與大夫㑹無何大夫與大夫㑹又不¶
　自諸侯出矣田氏簒齊三桓専魯六卿分晉職此¶
<pb:KR1e0099_WYG_007-22a>¶
　之由(郝/解)¶
初税畝¶
　税畝者税其私田履畝十取其一也其公田仍在非¶
　廢助用税也(孔/義)¶
冬蝝生¶
　始生曰蝝既大曰螽秋螽未息冬又生子也(孔/義)¶
饑¶
　春秋饑三而宣公有其二(孔/義)¶
<pb:KR1e0099_WYG_007-22b>¶
十有六年春王正月晉人滅赤狄甲氏及留吁¶
　帥師者士㑹畏遜强楚威加赤狄謂諸侯何(孔/義)¶
夏成周宣榭火(榭公作謝火/公榖作災)¶
　宣王中興常講武于東都于是有榭焉後王思其功¶
　因以為宫而祀之樂器蔵焉亦固其所然非制廟也¶
　故不曰宫而曰榭云(簡端/録)¶
秋郯伯姬来歸¶
　出也¶
<pb:KR1e0099_WYG_007-23a>¶
冬大有年¶
　宣公六年螽七年旱十年水十三年螽十五年螽連¶
　年凶荒今忽大有年聖人云胡不為之喜(日/抄)有年則¶
　有之大有年則大有之聖人何心哉以為紀異者天¶
　下後世之論也(邵/寳)¶
十有七年春王正月庚子許男錫我卒(昭公卒/靈公立)¶
丁未蔡侯申卒(文公卒子/景公固立)¶
夏𦵏許昭公𦵏蔡文公¶
<pb:KR1e0099_WYG_007-23b>¶
六月癸卯日有食之¶
　按是年六月無癸卯其食限亦不在六月推厯當為¶
　五月乙亥朔入食限從亥子初日四千一百定亥度¶
　陽厯十度依法變不食亦傳寫之誤也(統/紀)¶
己未公會晉侯衛侯曹伯邾子同盟于斷道(晉/地)¶
　時宋為楚得中國危甚幸而衛復反為中國恐曹衛¶
　復背而南嚮故晉侯為是盟以固魯衛曹邾之心書¶
　曰同盟齊貳也康侯因郤克之見笑以此㑹為謀齊¶
<pb:KR1e0099_WYG_007-24a>¶
　不思徵會乃在未見笑之先豈預知其見笑故為之¶
　㑹以謀之耶(日/抄)¶
秋公至自會¶
冬十有一月壬午公弟叔肹卒¶
　其曰公弟叔肹賢之也宣弑而非之也非之則曷為¶
　不去也曰兄弟也何去而之與之財則曰我足矣織¶
　屨而食終身不食宣公之食(穀梁/傳)稱弟不稱字則如¶
　弟年之例而不見其賢稱字不稱弟則又季友之比¶
<pb:KR1e0099_WYG_007-24b>¶
　而不昭其貴故書弟書字以褒之也(探/㣲)¶
十有八年春晉侯衛世子臧伐齊¶
　此則以不與斷道之盟故也齊自恃伯國未嘗服晉¶
　文公之伯嘗懼而從之晉越四世齊未嘗從也(孔/義)¶
公伐杞(自是内不書君將征伐在大夫也宣公而下征/伐在大夫是故自伐邾取繹凡取皆不書其人)¶
　(自伐杞凡伐/皆不書公)¶
　杞世婚于魯僖文之世各一来朝宣公殺惡及視而¶
　杞不来故伐之(孔/義)¶
<pb:KR1e0099_WYG_007-25a>¶
夏四月¶
秋七月邾人戕鄫子于鄫(穀作/繒)¶
　凡自虐其君曰弑自外曰戕于鄫刺其臣子不能救¶
　君難也(左/)以邾之小而肆毒于鄫曾無一人詆訶之¶
　信乎其為春秋之世也(木/訥)齊桓薨而中國無伯則邾¶
　文公用鄫子晉景弱而中國無伯則邾定公戕鄫子¶
　兩鄫子之不得其死其伯國之恥乎(張/洽)¶
甲戌楚子旅卒(旅公作吕楚始書/卒莊卒共審立)¶
<pb:KR1e0099_WYG_007-25b>¶
　吳楚之君不書𦵏辟其號也(公/羊)¶
公孫歸父如晉(子/家)¶
　魯謹事齊斷道之盟始改事晉故始聘晉左氏謂歸¶
　父謀之于公欲以晉人去三桓則何以不謀于素厚¶
　之齊而遽請于新交之晉及為行父所逐又何以不¶
　奔請去三桓之晉而又奔齊耶恐不然(孔/義)¶
冬十月壬戌公薨于路寢¶
歸父還自晉至笙遂奔齊(笙公穀作/檉笙魯地)¶
<pb:KR1e0099_WYG_007-26a>¶
　歸父奔齊則以父素謹事齊也歸父逐而三家之張¶
　甚矣(孔/義)東門氏世與諸儒結死後之縁仲遂圽于路¶
　恨恩禮之未至歸父被遣走之齊謂之奔者捐殯奔¶
　其父謂奔者為墠帷反命為不失禮縂不過曰還自¶
　晉善辭也云爾不書歸父還自晉若為書之　文子¶
　大似成季慶父歸父禽制畧同雖然其于斲削公室¶
　兹四人者皆斤斧也(野/編)¶
　¶
<pb:KR1e0099_WYG_007-26b>¶
　¶
　¶
　¶
　¶
　¶
　¶
　¶
　春秋平義卷七¶
