# -*- mode: mandoku-view; -*-
#+TITLE: 春秋平義
#+DATE: 2015-08-24 22:16:53.176712
#+PROPERTY: ID KR1e0099
#+PROPERTY: BASEEDITION WYG    
#+PROPERTY: JUAN 卷九
<pb:KR1e0099_WYG_009-1a>¶
欽定四庫全書¶
　春秋平義卷九　　　　　　秀水俞汝言撰¶
　　襄公(名午成公之子母定姒夫人敬歸四嵗即位/在位三十一年諡法因事有功曰襄辟土有)¶
　　　(徳曰/裏)¶
元年春王正月公即位¶
仲孫蔑㑹晉欒黶宋華元衛寗殖曹人莒人滕人薛人¶
圍宋彭城¶
　楚已取彭城封魚石戍之三百乗矣則曷為繋之宋¶
<pb:KR1e0099_WYG_009-1b>¶
　楚不得取之宋魚石不得受之楚(胡/傳)于是為宋討魚¶
　石故稱宋(左/傳)¶
夏晉韓厥帥師伐鄭仲孫蔑㑹齊崔杼曹人邾人杞人¶
次于鄫¶
　料前軍能獨當鄭者諸侯之師且止晉悼舉止安閑¶
　同符齊桓伯亦有真也(野/編)以韓厥獨攻其前以五國¶
　之兵援其後楚兵不出則一韓厥足以敵鄭而有餘¶
　楚兵出則五國之師足以鬬楚而不懾此皆所以謹¶
<pb:KR1e0099_WYG_009-2a>¶
　用諸侯而不忍輕鬬其民也(趙/氏)¶
秋楚公子壬夫帥師侵宋¶
　侵宋所以救鄭也¶
九月辛酉天王崩(簡王崩子/靈王立)¶
邾子来朝¶
冬衛侯使公孫剽来聘¶
晉侯使荀罃来聘¶
二年春王正月𦵏簡王(五月/而𦵏)¶
<pb:KR1e0099_WYG_009-2b>¶
鄭師伐宋¶
　楚令也　公言起師公然伐宋(野/編)¶
夏五月庚寅夫人姜氏薨(襄公母/齊姜)¶
六月庚辰鄭伯睔卒(成公卒子僖/公髠頑立)¶
晉師宋師衛寗殖侵鄭¶
　聞之先師曰三國成師以出不以伐而以侵者正避¶
　鄭之喪也晉悼公豈伐喪者耶(日/抄)¶
秋七月仲孫蔑㑹晉荀罃宋華元衛孫林父曹人邾人¶
<pb:KR1e0099_WYG_009-3a>¶
于戚¶
　謀鄭也　晉修㑹盟嘗在戚地晉方新合諸侯則同¶
　盟于戚晉悼謀鄭則㑹于戚城虎牢則㑹于戚通吳¶
　制楚則㑹于戚戚本孫氏之食邑忽為諸侯之孔道¶
　莫非晉親林父以示重也(列國/論)¶
己丑𦵏我小君齊姜(三月/而𦵏)¶
叔孫豹如晉(穆/叔)¶
　通嗣君也(左/)¶
<pb:KR1e0099_WYG_009-3b>¶
冬仲孫蔑㑹晉荀罃齊崔杼宋華元衛孫林父曹人邾¶
人滕人薛人小邾人于戚遂城虎牢¶
　二戚之㑹謀鄭也虎牢何以不繫鄭前此鄭人奄¶
　有武公之畧今築以為塞虎牢者天下之虎牢非¶
　鄭虎牢也(野/編)城虎牢不繫之鄭者時鄭從楚為中¶
　國守險以制鄭非為鄭而城之也戍虎牢而繫之¶
　鄭者鄭已従晉故置兵守衛以拒楚是為鄭而戍¶
　之也(辨/義)¶
<pb:KR1e0099_WYG_009-4a>¶
楚殺其大夫公子申¶
　此城濮鄢陵之罰城虎牢之效也左氏以申為右司¶
　馬多受小國之賂以逼子重子辛楚人殺之(野/編)¶
三年春楚公子嬰齊帥師伐吳(吴楚争强/自此始)¶
　不得志于宋則移師東伐矣莫善于鬬吳楚(野/編)趙鵬¶
　飛曰自晉厲公會吳于鍾離而吳無仇晉之心楚有¶
　患吳之意楚之兵力既分于吳而不能專向中國此¶
　諸侯之患得以少紓吳既受楚兵則亦不能無求于¶
<pb:KR1e0099_WYG_009-4b>¶
　中國故戚之㑹吳不召而自至自是天下之勢遂成¶
　鼎足晉楚吳是也吳既附中國則楚實孤終春秋之¶
　世楚無一日安枕者吳犄其東也¶
公如晉¶
夏四月壬戌公及晉侯盟于長樗(晉/地)¶
　去其國而與公盟悼公之敬也(孔/義)¶
公至自晉¶
六月公㑹單子晉侯宋公衛侯鄭伯莒子邾子齊世子¶
<pb:KR1e0099_WYG_009-5a>¶
子光己未同盟于鷄澤(衛/地)¶
　同外楚也虎牢城而鄭成三駕之績五㑹之信七合¶
　之威自鷄澤始(野/編)¶
陳侯使袁僑如㑹¶
　陳請服也¶
戊寅叔孫豹及諸侯之大夫及陳袁僑盟(諸侯在而大/夫自為盟始)¶
　(于/此)¶
　陳自辰陵即楚二十八年矣今始如會故使大夫盟¶
<pb:KR1e0099_WYG_009-5b>¶
　而固之(孔/義)諸侯皆在是又稱叔孫豹及諸侯之大夫¶
　大夫受命于其君之詞也湨梁者諸侯皆在是而大¶
　夫盟其非受命而専之也(意/林)悼公所以伯諸侯在得¶
　陳得鄭然鄭以君㑹而陳以臣至鷄澤之盟以諸侯¶
　盟鄭之君戊寅之盟以大夫盟陳之臣袁僑至而無¶
　以盟之則諸侯之心不固故以大夫盟之則晉無屈¶
　己之辱僑無抗君之罪此吾所以見悼公之賢也(木/訥)¶
秋公至自㑹¶
<pb:KR1e0099_WYG_009-6a>¶
冬晉荀罃帥師伐許¶
　討不㑹鷄澤也(野/編)許自新城以来不與中國㑹盟四¶
　十餘年矣為鄭虐而遷葉依楚豈能一旦叛楚哉宜¶
　許之終不服(孔/義)¶
四年春王三月己酉陳侯午卒(成公卒子/哀公溺立)¶
　陳成歸而卒于中夏諸侯會𦵏之賢于鄭成逺矣(木/訥)¶
夏叔孫豹如晉¶
　報荀罃之聘也(元/年)¶
<pb:KR1e0099_WYG_009-6b>¶
秋七月戊子夫人姒氏薨(姒公作弋成公妾襄/公母杞娃一曰莒女)¶
𦵏陳成公¶
八月辛亥𦵏我小君定姒(公作/弋)¶
　踰月而𦵏盖禮畧也(許/氏)¶
冬公如晉¶
陳人圍頓¶
　頓近于陳僖二十五年楚人圍陳納頓頓為楚與故¶
　陳不敢伐今陳事晉楚使頓間陳而侵之陳人圍頓¶
<pb:KR1e0099_WYG_009-7a>¶
　(孔/義)¶
五年春公至自晉¶
夏鄭伯使公子發来聘(子産/父)¶
　終春秋鄭聘魯惟此(孔/義)¶
叔孫豹鄫世子巫如晉¶
　是鄫世子耶從大夫後殆非世子也(野/編)¶
仲孫蔑衛孫林父㑹吳于善道(公穀作/稻吴地)¶
　将為戚之會故先之以魯衛(野/編)¶
<pb:KR1e0099_WYG_009-7b>¶
秋大雩¶
楚殺其大夫公子壬夫¶
　壬夫以侵欲失陳討而誅之則志不在小夷狄之有¶
　威刑中國之憂也故謹而志之(歸/義)¶
公㑹晉侯宋公陳侯衛侯鄭伯曹伯莒子邾子滕子薛¶
伯齊世子光吳人鄫人于戚(衛/地)¶
　吳来㑹非為主也(伊/川)成九年為蒲之㑹将以會吳而¶
　吳不至故十五年諸侯之大夫㑹之于鍾離前三年¶
<pb:KR1e0099_WYG_009-8a>¶
　㑹鷄澤使荀會逆吳子又不至今年吳子使夀越如¶
　晉請聽諸侯之好故晉使魯衛先㑹之而為戚之㑹¶
　凡序吳者来會也殊吳者往會之也(孔/義)春秋則輕之¶
　齊世子之下鄫世子之上是吳人也(野/編)¶
　歸義曰楚初以親中國為榮引入中國而鹿上執宋¶
　公矣吳初亦以親中國為榮引入中國而黄池争先¶
　晉矣¶
公至自會¶
<pb:KR1e0099_WYG_009-8b>¶
冬戍陳¶
　諸侯受命于戚還國遣戍故獨書魯戍陳附中國而¶
　楚争之助陳距楚春秋所與也(孔/義)¶
楚公子貞帥師伐陳公會晉侯宋公衛侯鄭伯曹伯齊¶
世子光救陳(公穀曹伯下有莒/子邾子滕子薛伯)¶
　善救陳也¶
十有二月公至自救陳¶
辛未季孫行父卒(文/子)¶
<pb:KR1e0099_WYG_009-9a>¶
六年春王三月杞伯姑容卒(桓公在位七十年/卒子孝公匃立)¶
夏宋華弱来奔¶
　平公以其為樂轡梏于朝也而逐之¶
秋𦵏杞桓公¶
　杞始書𦵏始能通也(日/抄)¶
滕子来朝¶
莒人滅鄫¶
　莒人以兵破鄫立其子使守之而為附庸其子或鄫¶
<pb:KR1e0099_WYG_009-9b>¶
　之外孫故當時有鄫甥守祀之説後至昭四年魯復¶
　取鄫(趙/匡)經書曰滅公穀以為非滅也立莒公子以為¶
　後也胡氏從之以昭四年魯國有取鄫之文耳不知¶
　昭四年之取鄫猶之昭元年之取鄆皆取之莒也季¶
　氏曰公穀所載是絶世之辭不得混于滅國之例而¶
　無别也(畧/記)¶
冬叔孫豹如邾¶
　公即位邾子来朝¶
<pb:KR1e0099_WYG_009-10a>¶
季孫宿如晉(武子行/父子)¶
十有二月齊侯滅莱¶
　自宣七年伐莱至是遂滅之(孔/義)莱姜姓齊滅莱不名¶
　則例之説不通矣(日/抄)¶
七年春郯子来朝¶
夏四月三卜郊不從乃免牲¶
小邾子来朝¶
城費¶
<pb:KR1e0099_WYG_009-10b>¶
　有城費斯有墮費城者罪也(野/編)¶
秋季孫宿如衛¶
八月螽¶
冬十月衛侯使孫林父来聘壬戌及孫林父盟¶
　報季孫宿之聘尋孫良夫之盟也(孔/義)¶
楚公子貞帥師圍陳¶
十有二月公㑹晉侯宋公陳侯衛侯曹伯莒子邾子于¶
鄬(穀作䧦/鄭地)¶
<pb:KR1e0099_WYG_009-11a>¶
　謀救陳也陳侯逃歸不成救故不書(孔/義)¶
鄭伯髠頑如㑹未見諸侯丙戌卒于鄵(頑公穀作原鄵/作操鄭地僖公)¶
　(卒簡公/嘉立)¶
　于貍脤善公孫也于鄵善鄭伯也沙隨魯之故于鄬¶
　天下之故大夫死國事諸侯死王事此死所也何必¶
　牖下丙戌蹙矣其輿疾而至者與如會未見諸侯有¶
　草蟲之思焉(野/編)未見諸侯而曰如㑹者致其志也鄭¶
　僖公之卒三𫝊以為弑趙鵬飛氏以為未嘗弑豈當¶
<pb:KR1e0099_WYG_009-11b>¶
　時事有難明賊無所歸有不得不從赴告之文者乎¶
　(孔/義)王氏曰九年子駟與晉争盟詞不少屈而晉人不¶
　以弑君為討則子駟之不弑君可見(畧/記)¶
陳侯逃歸¶
　逃陳以義晉也莫恥于逃也陳侯之生不如鄭伯之¶
　死(野/編)¶
八年春王正月公如晉¶
夏𦵏鄭僖公¶
<pb:KR1e0099_WYG_009-12a>¶
　二𫝊言鄭伯将㑹中國其臣欲從楚不勝其臣殺而¶
　死然侵蔡者鄭人㑹邢丘者鄭簡未從楚也僖不被¶
　弑(野/編)¶
鄭人侵蔡獲蔡公子燮(□作/濕)¶
季孫宿㑹晉侯鄭伯齊人宋人衛人邾人于邢丘¶
　君在也諸侯至者㑹不至者以大夫聽命此邢丘之¶
　格也是時公在晉季孫宿實㑹盖公歸矣(野/編)諸侯與¶
　國為我敵體維大夫可以命又于政體甚便雖以魯¶
<pb:KR1e0099_WYG_009-12b>¶
　襄在晉特不令其與㑹也不令與㑹者優之也(辨/義)¶
公至自晉¶
莒人伐我東鄙¶
　此莒人以兵滅鄫明矣孰謂以其子繼鄫而滅鄫耶¶
　(日/抄)¶
秋九月大雩¶
冬楚公子貞帥師伐鄭¶
　鄭及楚平(野/編)此鄭又從楚之始(孔/義)¶
<pb:KR1e0099_WYG_009-13a>¶
晉侯使士匄来聘¶
　拜公之辱告将用師于鄭(孔/義)¶
九年春宋災(公作/火)¶
夏季孫宿如晉¶
　報范宣子之聘也¶
五月辛酉夫人姜氏薨(成公/母)¶
秋八月癸未𦵏我小君穆姜(公作繆四/月而𦵏)¶
冬公㑹晉侯宋公衛侯曹伯莒子邾子滕子薛伯杞伯¶
<pb:KR1e0099_WYG_009-13b>¶
小邾子齊世子光伐鄭¶
十有二月己亥同盟于戱¶
　不異言鄭鄭不與盟(野/編)¶
楚子伐鄭¶
　明年諸侯伐鄭則鄭及楚平可知矣(孔/義)¶
十年春公㑹晉侯宋公衛侯曹伯莒子邾子滕子薛伯¶
杞伯小邾子齊世子光㑹吳于柤(楚/地)¶
　吳子在柤晉以諸侯往㑹之(孔/義)¶
<pb:KR1e0099_WYG_009-14a>¶
夏五月甲午遂滅偪陽(偪穀/作𫝊)¶
　偪陽楚與國吳晉往来之道(孔/義)㑹吳之意常在楚(野/編)¶
　偪陽妘姓小國(石/介)¶
公至自㑹¶
楚公子貞鄭公孫輒帥師伐宋¶
晉師伐秦¶
　晉人東連吳楚人亦西結秦(野/編)¶
秋莒人伐我東鄙¶
<pb:KR1e0099_WYG_009-14b>¶
公㑹晉侯宋公衛侯曹伯莒子邾子齊世子光滕子薛¶
伯杞伯小邾子伐鄭(此三駕/之一)¶
　齊世子光人臣而上位滕薛之上以其先至而躋之¶
　也(日/抄)隠桓諸侯皆序爵伯者作而後小國躋大國之¶
　上則有子男長伯者矣若以世子長小國之君則悼¶
　公為之也(張溥列/國論)¶
冬盜殺鄭公子騑公子發公孫輒(騑公穀作斐/書盜始此)¶
　卿失職也(程/氏)不稱大夫義不繋于大夫也此時宜問盜¶
<pb:KR1e0099_WYG_009-15a>¶
　不必問他卿失職(野/編)¶
戍鄭虎牢楚公子貞帥師救鄭¶
　前年城虎牢今戍之實鄭虎牢不書戍鄭虎牢不知¶
　城者之為鄭虎牢也不書楚公子貞帥師救鄭不知¶
　戍虎牢之為偪鄭非為鄭戍也(野/編)城虎牢不係之鄭¶
　欲共拒楚天下之詞也戍繋之鄭者為鄭戍之也一¶
　國之詞也楚本争鄭救非善之書救陳見晉之終失¶
　陳書救鄭見楚之終失鄭(孔/義)¶
<pb:KR1e0099_WYG_009-15b>¶
公至自伐鄭¶
十有一年春王正月作三軍¶
　此三分魯也初為三軍各征其軍季氏盡征之叔孫¶
　氏臣其子弟孟孫氏取半焉公猶收其剰也(野/編)詩何¶
　以言公徒三萬公車千乗也曰詩人之意舉其大畧¶
　且萬二千五百人為軍則二軍者二萬五千人詩人¶
　之辭但形容其大耳豈必計其實数哉若三軍則為¶
　三萬七千五百人當言四萬矣曰陳氏又謂至成公¶
<pb:KR1e0099_WYG_009-16a>¶
　而季孫行父臧孫許叔孫僑如公孫兹伐齊以四卿¶
　于鞌之戰計之魯似有四軍也曰周禮國有一卿一¶
　軍之説鞌之戰特四卿並将耳或二卿合将一軍四¶
　卿則将二軍(或/問)¶
夏四月四卜郊不從乃不郊¶
鄭公孫舎之帥師侵宋¶
公㑹晉侯宋公衛侯曹伯齊世子光莒子邾子滕子薛¶
伯杞伯小邾子伐鄭(此三駕/之二)¶
<pb:KR1e0099_WYG_009-16b>¶
秋七月己未同盟于亳城北(亳公穀作/京鄭地)¶
　不異言鄭鄭又不與盟以鄭非盟可要也故蕭魚亦¶
　不盟(野/編)¶
公至自伐鄭¶
楚子鄭伯伐宋¶
公㑹晉侯宋公衛侯曹伯齊世子光莒子邾子滕子薛¶
伯杞伯小邾子伐鄭㑹于蕭魚(此三駕之/三鄭地)¶
　三駕七合終此鄭服矣楚再侵宋晉再伐鄭鄭成則¶
<pb:KR1e0099_WYG_009-17a>¶
　去之于晉未病楚不能矣止鄭一卿無若鄭何亦克¶
　有鄭二十餘年厲以亟戰弑悼以不戰伯故争者事¶
　之末也不争莫與争(野/編)¶
公至自會¶
楚人執鄭行人良霄(穀作/宵)¶
　楚人執鄭行人良霄則鄭之服晉可知矣至是楚不¶
　復出師争鄭而鄭不敢背晉者二十四年此晉悼之¶
　績也(孔/義)不能伐鄭而執其行人無能為也晉已得鄭¶
<pb:KR1e0099_WYG_009-17b>¶
　矣(野/編)¶
冬秦人伐晉¶
　晉為秦所敗春秋畧而不書不與秦人之為楚而救¶
　鄭也(家氏/傳)左傳書晉敗績而經不書者無傷晉之大體也¶
　(日/抄)¶
十有二年春王三月莒人伐我東鄙圍邰季孫宿帥師¶
救邰遂入鄆(邰穀作台鄆公/作運邰魯邑)¶
夏晉侯使士魴来聘¶
<pb:KR1e0099_WYG_009-18a>¶
　来拜師也¶
秋九月吳子乗卒(吳始書卒夀/夢卒諸樊立)¶
冬楚公子貞帥師侵宋¶
公如晉¶
十有三年春公至自晉¶
夏取邿(公作/詩)¶
秋九月庚辰楚子審卒(共卒/康立)¶
冬城防(臧氏/邑)¶
<pb:KR1e0099_WYG_009-18b>¶
　防在齊南而近莒城防以備莒亦備齊也(孔/義)¶
十有四年春王正月季孫宿叔老會晉士匄齊人宋人¶
衛人鄭公孫蠆曹人莒人邾人滕人薛人杞人小邾人¶
㑹吳于向(鄭/地)¶
　吳為楚敗㑹吳謀楚也(孔/義)卿在也諸侯之卿至者㑹¶
　鄭公孫蠆是不至者以㣲者受事此于向之格也(野/編)¶
二月乙未朔日有食之¶
夏四月叔孫豹㑹晉荀偃齊人宋人衛北宫括鄭公孫¶
<pb:KR1e0099_WYG_009-19a>¶
蠆曹人莒人滕人薛人杞人小邾人伐秦(公蠆作囆秦/晉兵争止此)¶
　卿在也諸侯之卿至者㑹伐衛北宫括鄭公孫蠆是¶
　不至者以㣲者于役此伐秦之格也簡易如此故會¶
　數而不厭兵屢出而人不言疲誠得其理也(野/編)自是¶
　一伐終春秋之世秦不敢復侵晉(木/訥)趙子嘗曰齊宋¶
　大夫稱人者齊宋大夫不進師也悼公以諸侯之師¶
　伐秦庻㡬能張中國之勢討秦人黨楚之罪而齊宋¶
　大夫不進師則悼公之令外不行于列國矣茍偃欲¶
<pb:KR1e0099_WYG_009-19b>¶
　進而欒黶先歸則悼公之令内不行于臣子矣故荀¶
　偃得從其恒稱譏不在荀偃也(辨/義)¶
己未衛侯出奔齊(公侯下有衎字獻公/出衛人立公孫剽)¶
　𫝊曰衛孫林父寗殖逐其君衎名在諸侯之䇿此何¶
　以不書春秋削之削之何義也夫君臣之變不宜數¶
　見數見則常矣出者猶可入也不如以自奔為文(野/編)¶
　叔武攝位而鄭不名剽簒國而衎不名其不名也同¶
　而所以不名者異叔武稱子而剽稱侯稱子者讓之¶
<pb:KR1e0099_WYG_009-20a>¶
　之意也稱侯者簒之之實也(意/林)¶
莒人伐我東鄙¶
　報入鄆之役至十六年魯訴于晉湨梁之㑹晉人執¶
　而釋之二十年為向之盟而魯始無東鄙之患(木/訥)莒¶
　自滅鄫之後四伐魯矣(孔/義)¶
秋楚公子貞帥師伐吳¶
冬季孫宿㑹晉士匄宋華閲衛孫林父鄭公孫蠆莒人¶
邾人于戚¶
<pb:KR1e0099_WYG_009-20b>¶
　戚林父邑也林父出衎立剽諸侯共定之醳君助臣¶
　悼之伯業衰矣(野/編)諸國書卿明皆林父之儔也(髙氏/集註)¶
十有五年春宋公使向戌来聘¶
二月己亥及向戌盟于劉(魯/地)¶
　報豹之聘尋亳之盟不言公伉也(孔/義)下書劉夏逆王¶
　后于齊二字恐亦𫝊冩誤爾(野/編)¶
劉夏逆王后于齊¶
　過我也(野/編)¶
<pb:KR1e0099_WYG_009-21a>¶
夏齊侯伐我北鄙圍成公救成至遇(成遇皆/魯地)¶
　晉悼會諸侯者六齊靈皆不親行衛侯奔齊而戚之¶
　㑹以定衛而齊不與焉益輕晉矣故遂有北鄙之師¶
　(孔/義)¶
季孫宿叔孫豹帥師城成郛¶
　城齊所壞(野/編)¶
秋八月丁巳日有食之¶
邾人伐我南鄙¶
<pb:KR1e0099_WYG_009-21b>¶
　邾二晉與齊黨莒也(孔/義)¶
冬十有一月癸亥晉侯周卒(悼公卒子/平公彪立)¶
　起即位至卒十有六年此晉悼公之伯也(野/編)¶
十有六年春王正月𦵏晉悼公(踰月/而𦵏)¶
三月公㑹晉侯宋公衛侯鄭伯曹伯莒子邾子薛伯杞¶
伯小邾子于湨梁戊寅大夫盟(梁/地)¶
　何以不言諸侯之大夫制在大夫也公在而大夫盟¶
　也文七年扈之㑹書大夫盟盡靈成景厲今兹湨梁¶
<pb:KR1e0099_WYG_009-22a>¶
　之會又書大夫盟盡平昭頃定中通襄悼二伯依約¶
　言之皆五世也故曰自大夫出盖五世希不失矣此¶
　之謂也(野/編)後𫝊曰凡覇在焉而但曰諸侯者無伯也¶
　君在焉而但曰大夫盟無君也自文而下有斥諸侯¶
　而不序自襄而下有斥大夫而不序(通/説)¶
晉人執莒子邾子以歸(執以歸/始此)¶
齊侯伐我北鄙¶
　齊既叛晉又以公討邾莒也(孔/義)¶
<pb:KR1e0099_WYG_009-22b>¶
夏公至自會¶
五月甲子地震¶
叔老會鄭伯晉荀偃衛寗殖宋人伐許¶
　君先卿卿先人不書會鄭伯若為書之(野/編)¶
秋齊侯伐我北鄙圍郕(應従公/穀作成)¶
大雩¶
冬叔孫豹如晉¶
十有七年春王二月庚午邾子牼卒(牼公穀作□宣/公卒悼公華立)¶
<pb:KR1e0099_WYG_009-23a>¶
宋人伐陳¶
　伐許伐陳皆著楚之詘也(髙/氏)¶
夏衛石買帥師伐曹¶
　衛孫蒯越境田獵而遭曹人之訽辱故伐之(孔/義)¶
秋齊侯伐我北鄙圍桃(魯/地)髙厚帥師伐我北鄙圍防(桃/公)¶
　(作洮下公/榖有齊字)¶
　君臣分道入犯(野/編)¶
九月大雩¶
<pb:KR1e0099_WYG_009-23b>¶
宋華臣出奔陳¶
　華臣暴其宗室而亂宋政陳宋讐也而奔焉尤可誅¶
　也(孔/義)¶
冬邾人伐我南鄙¶
　邾人何為者齊伐其北邾伐其南盖與齊應也(野/編)¶
十有八年春白狄来¶
夏晉人執衛行人石買¶
　為伐曹故因其来執之非禮也(野/編)¶
<pb:KR1e0099_WYG_009-24a>¶
秋齊師伐我北鄙(榖作/齊侯)¶
冬十月公㑹晉侯宋公衛侯鄭伯曹伯莒子邾子滕子¶
薛伯杞伯小邾子同圍齊¶
　湨梁之㑹齊人不至起師五伐我盖為我故伐之而¶
　曰同圍齊天下共惡齊也(野/編)¶
曹伯負芻卒于師(成公卒子/武公滕立)¶
楚公子午帥師伐鄭¶
　間晉之出(野/編)¶
<pb:KR1e0099_WYG_009-24b>¶
十有九年春王正月諸侯盟于祝柯(公作阿齊/地即督揚)¶
　祝柯齊地師未違齊久于齊也(野/編)¶
晉人執邾子¶
　為我故執之而邾自此弱矣(野/編)¶
公至自伐齊¶
取邾田自漷水¶
　成元年晉人敗齊于鞌使齊人歸我汶陽之田書曰¶
　取汶陽田不言齊魯地也本以晉命取田于邾故書¶
<pb:KR1e0099_WYG_009-25a>¶
　曰取邾田自漷水言非魯地也(蘇/轍)¶
季孫宿如晉¶
　拜師也¶
𦵏曹成公¶
夏衛孫林父帥師伐齊¶
秋七月辛卯齊侯環卒(環公作瑗靈公/卒子荘公光立)¶
晉士匄帥師侵齊至穀聞齊侯卒乃還¶
　至穀矣聞有喪而還宣子此行合乎道竟能有齊以¶
<pb:KR1e0099_WYG_009-25b>¶
　為澶淵之㑹(野/編)¶
八月丙辰仲孫蔑卒¶
齊殺其大夫髙厚¶
　殺髙厚者崔杼也以國殺亦荘公所欲也自是大權¶
　在杼矣(孔/義)¶
鄭殺其大夫公子嘉(公作/喜)¶
　盜殺三卿公子嘉知而不言既又欲起楚師以去諸¶
　大夫故楚人伐鄭至是嘉之為政也専子展子西率¶
<pb:KR1e0099_WYG_009-26a>¶
　國人殺嘉而分其室嘉則有罪矣而子展子西利其¶
　室而分之故稱國以殺而不去其官(胡/𫝊)¶
冬𦵏齊靈公¶
城西郛¶
叔孫豹㑹晉士匄于柯(衛/地)¶
　齊及晉平魯猶懼而自托于晉也(孔/義)¶
城武城¶
　猶備齊(孔/義)¶
<pb:KR1e0099_WYG_009-26b>¶
二十年春王正月辛亥仲孫速㑹莒人盟于向(速公作/遫速獻)¶
　(子之子孟荘/子向莒邑)¶
　孟荘子與之結盟迄二十年莒魯不交兵(日/抄)¶
夏六月庚申公㑹晉侯齊侯宋公衛侯鄭伯曹伯莒子邾¶
子滕子薛伯杞伯小邾子盟于澶淵(衛/地)¶
　齊成也¶
秋公至自㑹¶
仲孫速帥師伐邾¶
<pb:KR1e0099_WYG_009-27a>¶
蔡殺其大夫公子燮公子履出奔楚(燮公/作濕)¶
陳侯之弟黄出奔楚(黄公穀/作光)¶
　澶淵之㑹獨陳蔡不與必諸大夫志在楚也(日/抄)陳蔡¶
　終楚與也故其臣亦奔楚𫝊謂蔡司馬欲以蔡之晉¶
　黄與之同謀果若𫝊言便當奔晉不應奔楚然則燮¶
　何以稱大夫黄何以稱弟曰晉之里克亦稱大夫也¶
　陳侯之弟招亦稱弟也未是褒詞盖二公子自不容¶
　于蔡二慶自不容黄視楚如歸是其罪也(野/編)¶
<pb:KR1e0099_WYG_009-27b>¶
叔老如齊¶
　復修齊好(野/編)¶
冬十月丙辰朔日有食之¶
季孫宿如宋¶
二十有一年春王正月公如晉¶
　拜師及取邾田也(左/傳)¶
邾庻其以漆閭丘来奔¶
　春秋以地奔者三人邾庻其黑肱莒牟夷也唐有右¶
<pb:KR1e0099_WYG_009-28a>¶
　衛将軍之贈以待悉怛謀漢有不義之侯以待子宻¶
　于是二者何居曰維州彼夷此華来者無罪也漁陽¶
　彼逆此順受其来者無罪也邾魯同盟者也不知其¶
　可也(野/編)¶
夏公至自晉¶
秋晉欒盈出奔楚¶
　不以范匄逐之為文而書盈之自出使盈無可逐之¶
　釁則匄不得逐矣(意/林)左𫝊所載欒祁以母譛子致滅¶
<pb:KR1e0099_WYG_009-28b>¶
　其族恐非人情不可信晉語云平公六年箕遺黄淵¶
　嘉父作亂不克而死公逐羣賊問于陽畢畢曰欒書實¶
　覆宗殺厲以厚其家若滅欒氏則民威而國安矣遂逐¶
　欒盈以此觀之則因箕遺諸人以及欒盈非因欒盈以¶
　及諸人也(畧/記)¶
九月庚戌朔日有食之¶
冬十月庚辰朔日有食之¶
　厯家以百七十三日為一交㑹未有頻月交㑹者而襄¶
<pb:KR1e0099_WYG_009-29a>¶
　二十一年九月十月二十四年七月八月頻食漢髙¶
　祖三年十月十一月頻食至今千餘年未有頻食者¶
　故知天度有時而變其常所以為異也(家氏傳本/徂徕石氏)比¶
　月日食衍文(畧/記)此與二十四年八月癸巳朔距前月¶
　食朔去交三十一度定無再食之理非常之變亦不¶
　至此並𫝊寫之誤(統/記)¶
曹伯來朝¶
公㑹晉侯齊侯宋公衛侯鄭伯曹伯莒子邾子于商任¶
<pb:KR1e0099_WYG_009-29b>¶
　公羊穀梁皆于是年附十有一月庚子孔子生¶
二十有二年春王正月公至自㑹¶
夏四月¶
秋七月辛酉叔老卒¶
冬公㑹晉侯齊侯宋公衛侯鄭伯曹伯莒子邾子薛伯¶
杞伯小邾子于沙隨(公榖邾子/下有滕子)¶
　𫝊于商任沙隨皆曰錮欒氏也欒范交惡于國家未¶
　有隟而再為徴㑹于諸侯此政在大夫之效也(野/編)¶
<pb:KR1e0099_WYG_009-30a>¶
公至自會¶
楚殺其大夫公子追舒(子/南)¶
　罪不至死故稱國以殺(蘇/氏)¶
二十有三年春王二月癸酉朔日有食之¶
三月己巳杞伯匄卒(孝公卒弟文/公益姑立)¶
夏邾畀我来奔(畀公/作鼻)¶
　杜氏曰庻其之黨也未知是否(孔/義)¶
塟杞孝公¶
<pb:KR1e0099_WYG_009-30b>¶
陳殺其大夫慶虎及慶寅陳侯之弟黄自楚歸于陳¶
　二慶死而黄歸制在楚也(野/編)¶
晉欒盈復入于晉入于曲沃¶
　欒盈自齊入曲沃自曲沃入絳而惟書復入于晉自¶
　晉敗而奔曲沃而後書入于曲沃也盈之復入晉有¶
　以激之也(孔/義)¶
秋齊侯伐衛遂伐晉(齊始伐/盟主)¶
　伐衛為諼也本伐晉以應欒氏耳(野/編)衛獻公奔齊而¶
<pb:KR1e0099_WYG_009-31a>¶
　晉不能納欒盈奔齊而晉再㑹諸侯區區錮一逐臣¶
　晉之舉措不足以服其心矣故因欒氏之亂以報十八¶
　年之役于是見晉伯之衰而齊侯之伐盟主為罪也(孔/義)¶
八月叔孫豹帥師救晉次于雍榆(公榖作/渝晉地)¶
己卯仲孫速卒¶
　魯自仲遂殺嫡立庻公室于是失政魯卿自季孫宿¶
　廢長立㓜于是家臣效尤豐㸃廢秩立羯豎牛殺孟¶
　丙立舎皆托廢立以擅權而三桓㣲矣作俑之禍其¶
<pb:KR1e0099_WYG_009-31b>¶
　流弊可勝言哉(孔/義)¶
冬十月乙亥臧孫紇出奔邾(武/仲)¶
　傳言臧紇之奔事起以季悼子易季公鉏仲孫卒公鉏¶
　亦以羯易秩使仇臧氏何如其知也如防請後致防奔¶
　齊與入曲沃者一間爾春秋沒不書然猶曰武仲要君(野/編)¶
晉人殺欒盈¶
　書入于絳賊也(野/編)¶
齊侯襲莒¶
<pb:KR1e0099_WYG_009-32a>¶
　夜入且于之隧亦賊也其目齊侯何也輕行掩人非¶
　千乗之君所宜有事(野/編)¶
二十有四年春叔孫豹如晉¶
　賀克欒氏也(孔/義)¶
仲孫羯帥師侵齊(孟孝/伯)¶
　晉故也雍榆之次懼晉疑也(孔/義)¶
夏楚子伐吳¶
　楚自是急吳不争鄭矣(孔/義)¶
<pb:KR1e0099_WYG_009-32b>¶
秋七月甲子朔日有食之¶
齊崔杼帥師伐莒¶
大水¶
八月癸巳朔日有食之¶
　比月又食(野/編)¶
公會晉侯宋公衛侯鄭伯曹伯莒子邾子滕子薛伯杞¶
伯小邾子于夷儀(本邢地滅/邢為衛地)¶
　將伐齊而不克伐(野/編)¶
<pb:KR1e0099_WYG_009-33a>¶
冬楚子蔡侯陳侯許男伐鄭¶
　伐鄭所以救齊也(野/編)¶
公至自㑹¶
陳鍼宜咎出奔楚¶
　陳人復討慶氏之黨其後在楚為鍼尹宜咎(孔/義)¶
叔孫豹如京師¶
　是時穀洛鬬毁王宫齊侯叛晉求媚天子故為王城¶
　郏而豹如京師賀焉自宣九年仲孫蔑如京師至是¶
<pb:KR1e0099_WYG_009-33b>¶
　五十餘年矣(孔/義)¶
大饑¶
二十有五年春齊崔杼帥師伐我北鄙¶
　以報孟孝伯之師也(孔/義)¶
夏五月乙亥齊崔杼弑其君光(莊公弑弟景/公杵臼立)¶
　杼之無君陳文子知之伐魯而孟公綽知之齊荘不¶
　寤也方且背諸侯之盟數行侵伐外競而内傾自然¶
　之符也(孔/義)¶
<pb:KR1e0099_WYG_009-34a>¶
公㑹晉侯宋公衛侯鄭伯曹伯莒子邾子滕子薛伯杞¶
伯小邾子于夷儀(公作/陳儀)¶
　兩夷儀之㑹皆以報齊也而聞齊亂盍改為問罪之¶
　師乎不書伐齊所以治晉也此平之不得與于伯也¶
　(野/編)¶
六月壬子鄭公孫舎之帥師入陳¶
　楚師之伐鄭也陳師獨㬥故鄭報之(孔/義)¶
秋八月己巳諸侯同盟于重丘(齊/地)¶
<pb:KR1e0099_WYG_009-34b>¶
　亦同外楚爾(野/編)¶
公至自㑹¶
衛侯入于夷儀(獻/)¶
　夏五月會夷儀之衛侯剽也此入于夷儀之衛侯衎¶
　也不嫌兩君名實相亂乎曰衎雖無道非臣可逐剽¶
　亦非臣下所得立故衎入不名(吕氏/後傳)此與鄭伯突入¶
　于櫟同而衛侯不名者鄭伯奪正不當入衛侯雖無¶
　道非臣下所當逐可入也(孔/義)¶
<pb:KR1e0099_WYG_009-35a>¶
楚屈䢖帥師伐舒鳩¶
　舒鳩吳與國也(孔/義)¶
冬鄭公孫夏帥師伐陳(夏公/作蠆)¶
　未得成也得成乃已(孔/義)¶
十有二月吳子遏伐楚門于巢卒(遏公穀作謁諸/樊卒餘祭立)¶
　吳子伐楚而名何也名其卒也(蘇/氏)門者伺其啟入焉¶
　以示無畏士之勇也非王公之勇也(野/編)¶
二十有六年春王二月辛卯衛寗喜弑其君剽¶
<pb:KR1e0099_WYG_009-35b>¶
　此衛剽也以比鄭子儀則未應與弑例曰剽非儀比¶
　也儀雖在位然十四年中未嘗一與盟會也同未在¶
　位也剽異于是㑹于沙隨于邢丘于商任于夷儀盟¶
　于澶淵剽皆與焉社稷有奉諸侯安之即衛侯矣春¶
　秋所以惡寗喜也(野/編)¶
衛孫林父入于戚以叛(書叛/始此)¶
甲午衛侯衎歸于衛¶
　辛壬癸甲四日而至(野/編)程氏云輕重之志美惡之義¶
<pb:KR1e0099_WYG_009-36a>¶
　不可槩求之各繋其事也歸者未必盡善有以内外¶
　有援故歸為易入者不必盡惡以内外有難故入為¶
　難惟復入則甚惡也(通/説)¶
夏晉侯使荀吳来聘¶
　為孫氏将討衛也黨叛臣而何以令諸侯乎(孔/義)¶
公㑹晉人鄭良霄宋人曹人于澶淵¶
　晉以黨叛戍戚而見敗于衛乃其自取猶為此會以¶
　勤列國之衆而不知自咎春秋所深惡也(補程/傳)魯之¶
<pb:KR1e0099_WYG_009-36b>¶
　重在卿君㑹非所重也晉人㣲者也此為林父疆戚¶
　田爾故卿不㑹也獨鄭良霄至不可先晉不可後宋¶
　書法如是而已(野/編)林父據邑叛君平公反取衛田以¶
　益林父由晉之諸臣各為私計諸侯之大夫互為羽¶
　翊平固無如之何也(家氏/傳)¶
秋宋公殺其世子痤(穀作/座)¶
　寺人伊戾之譛也内嬖芮棄與左師向戍之證也而¶
　目君季氏以為先有奪嫡之意而後小人興䜛以為¶
<pb:KR1e0099_WYG_009-37a>¶
　之助是宋公有欲殺太子之心者也向戌小人不足¶
　論是時樂喜為政而不能救不免於全身固寵矣(孔/義)¶
晉人執衛寗喜¶
　孫寗等爾一以為賞一以為僇(野/編)晉人執之非討其¶
　弑君也討其伐戚而殺晉戍也(髙/氏)是時趙武為政叔¶
　向為之謀而晉政無一可觀亦足以見二子矣(孔/義)¶
八月壬午許男寗卒于楚(靈公卒子/悼公立)¶
　非其所也(孔/義)請伐鄭而往(野/編)¶
<pb:KR1e0099_WYG_009-37b>¶
冬楚子蔡侯陳侯伐鄭¶
　為許故(野/編)¶
𦵏許靈公¶
　説春秋者每于書𦵏輒云往㑹此許也孰為往哉然¶
　則何以書曰卒于楚塟于許終前事也(野/編)¶
二十有七年春齊侯使慶封來聘¶
　齊魯不通好者三十年景公即位來聘鄭不仇楚齊¶
　魯釋怨此宋之盟所以輯也(孔/義)¶
<pb:KR1e0099_WYG_009-38a>¶
夏叔孫豹會晉趙武楚屈䢖蔡公孫歸生衛石惡陳孔¶
奐鄭良霄許人曹人于宋(奐公作湲晉/楚始同主盟)¶
　于蜀之㑹先書楚公子嬰齊後書公及楚人不沒其¶
　實也于宋書晉趙武楚屈䢖明乎為晉主㑹楚曷嘗¶
　駕晉哉往嵗伐鄭侵宋今也㑹于宋鄭人與焉自城¶
　虎牢楚已弭帖久矣又有吳患非復狰獰故態也趙¶
　武藩軍屈䢖衷甲經意無是也(野/編)宋之盟向戌為之¶
　也晉伯其衰矣戍其伯者之罪人乎(邵/寳)發㣲曰中國¶
<pb:KR1e0099_WYG_009-38b>¶
　之事皆大夫專持之故二十九年城杞三十年㑹澶¶
　淵昭元年㑹虢諸侯莫有間者孔義曰以諸侯分為¶
　晉楚之從而交相見于是始南北二伯天下之大變¶
　也楚先㰱而春秋先晉者尊中國也於湨梁無君臣¶
　之分於宋無夷夏之防昭定哀之春秋将以終于吳¶
　越焉爾矣¶
衛殺其大夫寗喜衛侯之弟鱄出奔晉(鱄穀作/專獻)¶
　衛殺其大夫寗喜喜専也衛侯之弟鱄出奔晉鱄與¶
<pb:KR1e0099_WYG_009-39a>¶
　喜要言也曰苟反國政由寗氏充子鮮之言放乎喜¶
　之專而止矣後之㦲不如衎歸鱄出不見喜之誅滅¶
　也(野/編)¶
秋七月辛巳豹及諸侯之大夫盟于宋¶
　諸侯之大夫為誰晉趙武楚屈䢖也不外楚于諸侯¶
　也(野/編)荆楚之同主夏盟皆宋為之宋襄圖伯始進楚¶
　人于鹿上之盟二伯之端兆矣華元合晉楚之成盟¶
　于宋西門之外争伯之業啟于此矣今向戌以善晉¶
<pb:KR1e0099_WYG_009-39b>¶
　楚之執政為弭兵之説而兩伯之勢遂成春秋兩書¶
　宋為地主以首禍罪宋也(孔/義)自宋之㑹天下皆大夫¶
　專之(孫/氏)¶
冬十有二月乙亥朔日有食之(推厯當為十一月乙亥朔/左氏傳亦作十一月足證)¶
　(經文傳/寫之誤)¶
二十有八年春無冰¶
夏衛石惡出奔晉¶
　衛討寗氏之黨也(孔/義)¶
<pb:KR1e0099_WYG_009-40a>¶
邾子来朝¶
　邾每伐魯今其来朝盖屈服也(日/抄)¶
秋八月大雩¶
仲孫羯如晉(孝/伯)¶
　告將如楚也(孔/義)¶
冬齊慶封来奔¶
　盧蒲嫳既道慶封殺崔杼而盧蒲癸王何復殺慶舎¶
　逐慶封癸何皆荘公倖臣也荘公死倖臣従死者十¶
<pb:KR1e0099_WYG_009-40b>¶
　人而討賊者亦倖臣也荘固可鄙矣當時卿大夫寜¶
　不可恥乎(孔/義)¶
十有一月公如楚¶
　中夏之君始旅見于楚矣(孔/義)我之事楚則不如事晉¶
　矣仲孫如晉而公乃如楚其重在卿也楚子昭卒矣¶
　据𫝊宋公亦不往盖三卿専魯懼大國之為討故以¶
　公説也(野/編)¶
十有二月甲戌天王崩(靈王崩/景王立)¶
<pb:KR1e0099_WYG_009-41a>¶
乙未楚子昭卒(廉卒郏/敖麇立)¶
二十有九年春王正月公在楚¶
　公在楚罪叔孫豹也公在乾侯罪季孫意如也罪之¶
　輕重不同其罪之均也(野/編)¶
夏五月公至自楚¶
庚午衛侯衎卒(獻公卒子/襄公惡立)¶
閽弑吳子餘祭(弟餘/昧立)¶
　君不近刑人不邇怨吳子伐越獲俘以為閽其及宜¶
<pb:KR1e0099_WYG_009-41b>¶
　矣(孔/義)¶
仲孫羯會晉荀盈齊髙止宋華定衛世叔儀鄭公孫段¶
曹人莒人滕人薛人小邾人城杞(儀公作齊公穀/莒人下有邾人)¶
　齊桓城縁陵淮夷之故也晉平城杞渭陽之情也人之¶
　相去豈不逺㢤(野/編)齊城三國仲山甫之城東方也晉城¶
　杞周平之戍申也學者讀烝民揚之水二詩即可以知¶
　齊晉之得失矣(列國/論)昭三年小邾穆公来朝季武子¶
　欲卑之穆叔不可觀此則當時大國之待小國一崇一¶
<pb:KR1e0099_WYG_009-42a>¶
　卑在其好惡而已(屬/辭)前志以為營丘即營陵即¶
　縁陵辨義曰桓公遷杞謂杞子不能自存遷之宇下¶
　以便擁䕶正須近乎臨淄蔡遷近吳許遷近楚二國¶
　其證也熊氏過曰武王封東樓公于杞開封雍丘是¶
　也入春秋後遷縁陵而濰州營丘已遷淳于因淳于¶
　公長國故并之淳于即古州國今髙宻有淳于城故¶
　昭元年祈午數晉之功曰城淳于又為七説以合之¶
　本年傳晉侯使司馬女叔侯来治杞田弗盡歸也杞¶
<pb:KR1e0099_WYG_009-42b>¶
　國必在齊魯之間與營宻近一也又女叔侯對晉平¶
　公曰杞夏餘也而即東夷二證也二十三年杞成公¶
　卒書曰子杞夷也三證也昭七年晉人来治杞田二¶
　子将以成與之謝息不可竟與萊柞二山俱在齊魯¶
　之境四証也杞在淳于故助城小國為曹滕邾皆東¶
　方國既無西國定非雍丘五證也經哀公九年宋皇¶
　瑗帥師取鄭師于雍丘左傳鄭武子賸之嬖許瑕求¶
　邑無以與之請外取許之故圍宋雍丘盖杞既遷縁¶
<pb:KR1e0099_WYG_009-43a>¶
　陵而宋得之六證也昭二十五年宋元公如晉行至¶
　曲棘而卒曲棘為其封内故杞地今外黄城中有曲¶
　棘里七證也城杞非雍丘而為淳于瞭然矣¶
晉侯使士鞅来聘¶
　拜城杞也¶
杞子来盟¶
　晉使魯歸所侵杞田故来盟(左/傳)¶
吳子使札来聘(吴始聘吴始/君臣並見)¶
<pb:KR1e0099_WYG_009-43b>¶
　楚子使椒秦伯使術吳子使札一也(野/編)稱名大夫之¶
　恒辭耳胡𫝊乃謂辭國生亂而貶之過矣夫札之辭¶
　國在二十九年之後而貶之于二十九年之前無乃¶
　加非其罪乎(私/考)按文定之説本之劉絢張洽季子凡¶
　四讓始之辭父禮也叔齊之道也繼之辭兄義也子¶
　臧之道也終之不與為簒法也叔肹之道也此三讓¶
　者得矣至于托使以亡是逃僚也逃僚何義哉苟欲¶
　潔身必明嫡長之義使國有所歸而已無與焉可也¶
<pb:KR1e0099_WYG_009-44a>¶
　(簡端/録)¶
秋七月𦵏衛獻公¶
齊髙止出奔北燕(北燕始/見經)¶
　髙止好以事自為功且專故難及之(孔/義)¶
冬仲孫羯如晉¶
　報士鞅之聘¶
三十年春王正月楚子使薳罷来聘(罷公/作頗)¶
　報朝也楚聘魯者三至此書法與中國同(孔/義)¶
<pb:KR1e0099_WYG_009-44b>¶
夏四月蔡世子般弑其君固(景公弑靈/公般立)¶
　蔡侯為般娶于楚而通焉故及于弑君雖無道而罪¶
　不及民故稱臣以弑(蘇/氏)¶
五月甲午宋災¶
宋伯姬卒(公穀無/宋字)¶
　五月甲午宋災也宋伯姬卒不月不日自為一簡澶¶
　淵之㑹亦曰宋災不曰伯姬卒(野/編)¶
天王殺其弟佞夫王子瑕奔晉(佞公/作年)¶
<pb:KR1e0099_WYG_009-45a>¶
　佞夫為人所立瑕佞夫黨也一死一亡亂庻遄已故¶
　舜封弟而周公致辟其兄淮南驕恣罪之小者也視¶
　舜佞夫不利社稷罪之大者也視周公若醳不誅則¶
　如避之氾乎皇乎翟泉乎然則曷為書天王曰且如¶
　致辟管叔亦只得書惟周公位冡宰(野/編)¶
秋七月叔弓如宋𦵏共姬(公共姬上有宋字/叔老子三月而𦵏)¶
　卿致女亦卿供𦵏矣(野/編)¶
鄭良霄出奔許自許入于鄭鄭人殺良霄¶
<pb:KR1e0099_WYG_009-45b>¶
　良霄自許入鄭伐公門不勝而死不言大夫惡之也¶
　不書復入位未絶也不書叛求復位未至叛也然而¶
　稱兵矣故其殺也従討賊之詞(孔/義)¶
冬十月𦵏蔡景公(七月/而𦵏)¶
晉人齊人宋人衛人鄭人曹人莒人邾人滕人薛人杞¶
人小邾人會于澶淵宋災故¶
　盟㑹不言所以于稷言之不言其故于澶淵言之于¶
　稷為惡而終之澶淵為善而不終(野/編)急宋災者非為¶
<pb:KR1e0099_WYG_009-46a>¶
　共姬之死而来徳其首倡弭兵也魯僖為成風而伐¶
　邾不名救患晉平為悼夫人而城杞不名保小晉于¶
　宋即果澶淵謀烖亦城杞類耳况乎以盟宋而私厚¶
　之也(𫝊/斷)弑賊未討不書𦵏而蔡景公獨書刺天下之¶
　諸侯也以世子而弑其君又天下之大變也而不討¶
　澶淵之㑹㑹十三國之大夫而以宋災故故諸國之¶
　卿貶而稱人魯卿諱而不書而特書其所為此春秋¶
　大義聖人特筆也(孔義本胡傳/及胡寧通㫖)郝仲與曰自宋之¶
<pb:KR1e0099_WYG_009-46b>¶
　盟諸侯無兵車之㑹者三年矣二十九年㑹于把城¶
　把也今年㑹于澶淵宋災也故經書詳其事(辨/義)¶
三十有一年春王正月¶
夏六月辛巳公薨于楚宫¶
　非正也¶
秋九月癸巳子野卒(胡女敬/歸之子)¶
　毁也(野/編)¶
己亥仲孫羯卒¶
<pb:KR1e0099_WYG_009-47a>¶
冬十月滕子来㑹𦵏(諸侯始親/来㑹𦵏)¶
　諸侯之喪士弔大夫送𦵏以諸侯㑹𦵏非禮也(孔/義)¶
癸酉𦵏我君襄公¶
十有一月莒人弑其君宻州(展輿/立)¶
　莒人弑之也去疾也出展輿也立(野/編)¶
　¶
　¶
　¶
<pb:KR1e0099_WYG_009-47b>¶
　¶
　¶
　¶
　¶
　¶
　¶
　¶
　春秋平義卷九¶
