# -*- mode: mandoku-view -*-
#+TITLE: 春秋平義
#+DATE: 2015-09-23 09:40:31
#+PROPERTY: JUAN 4
<pb:KR1e0099_WYG_004-1a>¶
欽定四庫全書¶
　春秋平義卷四　　　　　　秀水俞汝言撰¶
　　閔公(名啓方史記名開莊公之子母叔姜九/歳即位在位二年諡法在國逄難曰閔)¶
元年春王正月¶
　繼弑君不言即位正也親之非父也尊之非君也繼¶
　之如君父焉者受國焉爾(穀/梁)¶
齊人救邢¶
夏六月辛酉塟我君莊公¶
<pb:KR1e0099_WYG_004-1b>¶
　國亂子弑嗣君㓜弱至十有一月而始塟(張/氏)¶
秋八月公及齊侯盟于落姑(齊地落公/榖作洛)¶
　孰立閔者齊立之閔叔姜之子也盟于落姑始復季¶
　友慶父猶在樹季盖摧仲也(野/編)¶
季子来歸¶
　季子賢之也曰来歸喜之也(公/榖)慶父書出不書歸不¶
　宜歸者也季子書歸不書出不宜出者也(畧/記)¶
冬齊仲孫来¶
<pb:KR1e0099_WYG_004-2a>¶
　時吾君㓜不以賔禮接故不言使季友以兩臣相見¶
　故不書名𫝊言其情曰省難史録大體但言来比而¶
　觀之則齊桓不早平魯亂以致閔公再弑其失自見¶
　(屬/辭)存魯制在仲孫非齊侯之所使也其言来非盟且¶
　非聘也(蘇/氏)¶
二年春王正月齊人遷陽(小/國)¶
夏五月乙酉吉禘于莊公¶
　不王而禘失一去䘮而即吉失二不于太廟于莊公¶
<pb:KR1e0099_WYG_004-2b>¶
　失三五字含三義(野/編)魯之用禘盖于周公廟而止及¶
　文王文王即周公之所自出也故此祭獨得于周公¶
　廟行之閔公時遂得于莊公廟行之以其不追配故¶
　直言莊公而不言莊宫則用其禮耳而不追配文王¶
　也(陸淳/纂例)灌甫曰按春秋用禘與左氏所説俱以禘為¶
　盛禮盛樂國君福矣孔主入廟必用此以為榮美此¶
　𫝊曰夏吉禘于莊公速也言其方在䘮中用之太速¶
　非譏其别立莊廟吉祭耳故晉人曰以寡君之未禘¶
<pb:KR1e0099_WYG_004-3a>¶
　祭故魯禘于太廟用致夫人又曰魯有禘樂賔祭用¶
　之則有時用禘可知矣(辨/義)¶
秋八月辛丑公薨¶
　公薨不地故也共仲為賊踰年之中再行大事(野/編)不¶
　書塟不成䘮也(蘇/氏)問季友何如人曰英雄也非聖賢¶
　也昔周公抱成王召公為保史佚為傅以佑冲子夫以¶
　肺腑之親外接强齊武闈何地卜齮之刄何以得𤼵¶
　且季之適陳也脱身獨出其適邾也則與僖俱楚邱¶
<pb:KR1e0099_WYG_004-3b>¶
　父之繇成風之屬已流傳人間矣吁嗟季子君臣父¶
　子兄弟之間詎謂無功可以為難矣仁則吾不知也¶
　(野/編)¶
　簡端録魯無弑非無弑也凡弑曰薨或曰卒魯無殺¶
　非無殺也凡殺曰刺或曰卒魯無出非無出也凡出¶
　曰孫或曰如為國諱禮也¶
九月夫人姜氏孫于邾¶
公子慶父出奔莒¶
<pb:KR1e0099_WYG_004-4a>¶
　公薨矣夫人若為孫公子若為奔其故可知也罪人¶
　得矣(野/編)哀姜不奔齊而奔邾者畏齊桓故不敢歸齊¶
　也(纂/言)宋萬奔陳雖殺之不書慶父奔莒雖殺之亦不¶
　書所以嚴佚賊之責也(陳/氏)夫人孫邾不齊入也慶父¶
　奔莒不齊奔也則桓之故也於是乎季子介然以親¶
　賢鎮于内髙子儼然以伯命莅乎外而内外大釁溘¶
　其定也牙卒而逆黨孤仲縊而禍本㧞夫人薨而國¶
　定矣魯于是危而復安二子之力也二子之力桓公¶
<pb:KR1e0099_WYG_004-4b>¶
　之徳也(鄧元錫/經繹)¶
冬齊髙子来盟¶
　盟者何立僖公也其曰髙子何也季友親之也(野/編)善¶
　其能恤魯(伊/川)齊桓使髙子来盟因魯無君季友接之¶
　以二臣相見故不言齊侯使無所致命也公羊曰不¶
　稱使我無君也宋人將弑昭公而立公子鮑華孫為¶
　公子鮑来盟非其君使来故不言宋公使無所受命¶
　也(屬/辭)¶
<pb:KR1e0099_WYG_004-5a>¶
十有二月狄入衛¶
　狄大入邢衛之間衛滅矣餘邢在也(野/編)臣昔嘗謂河¶
　南劉奕曰史氏記繁而志寡如班固書載諸王淫亂¶
　等事盡削之可也奕曰必若此言仲尼刪詩如墻有¶
　茨鶉之奔奔桑中諸篇何以録于國風而不削乎臣¶
　不能答後以問延平楊時時曰是載衛為狄所滅之¶
　因也故在定之方中之前因是攷于歴代凡滛亂者¶
　未有不至于殺身亡家國者也然後知古詩垂戒之¶
<pb:KR1e0099_WYG_004-5b>¶
　大(胡/𫝊)黄正憲曰先儒皆以衛自盟幽以来背齊不㑹¶
　及齊見伐又復不從故桓公棄衛不圖而盡力救邢¶
　非也衛自宣公淫亂國勢崩解狄人猝至遂爾播遷¶
　一時未有救者聽其避狄處清以俟後舉非棄之也¶
　若邢與衛隣實當狄人歸路之衝藉狄乗勢邢之不¶
　能支而入于狄則北一帶狄得恣意出没後雖欲恢¶
　復境土為邢衛計難為力矣故帥宋曹之師遷于夷¶
　儀遂帥二國城之以固其根本邢存則磁澶雒聶之¶
<pb:KR1e0099_WYG_004-6a>¶
　間彼此猶得聮絡立制不為狄所侵害庶人民安堵¶
　可以為勞成還定之計而楚丘之故因可漸舉已是¶
　救邢亦所以存衛也(辨/義)¶
鄭棄其師¶
　鄭獨惡髙克其師何罪而寘之河上是謂棄之¶
　嗚呼此隐桓莊閔之春秋也春秋第一君首罹大變内¶
　無作異之人外無相存之使故曰害哉諸侯無覇讀¶
　閔之篇平難者来作難者去春秋一大開闢也誰之¶
<pb:KR1e0099_WYG_004-6b>¶
　力也哉所致疑者姜氏死于夷共仲死于宻賊已討¶
　矣而不書塟夫豈無意明年賜季友汶陽之田及費¶
　至于易世宗伯議禮猶嫌故鬼之小閔之可閔有自¶
　来矣(野/編)¶
　¶
　¶
　¶
　春秋平義卷四¶

