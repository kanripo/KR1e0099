# -*- mode: mandoku-view -*-
#+TITLE: 春秋平義
#+DATE: 2015-09-23 09:40:31
#+PROPERTY: JUAN 2
<pb:KR1e0099_WYG_002-1a>¶
欽定四庫全書¶
　春秋平義卷二　　　　　　秀水俞汝言撰¶
　　桓公(名軌史記名允惠公子隠公弟母仲子夫人/文姜在位一十八年諡法辟土服遠曰桓)¶
元年春王正月公即位¶
　繼故不言即位先君不以其道終子弟不忍即位也¶
　繼故而言即位則是與聞乎弑也(孔/義)隠不求為君不¶
　書即位桓求為君書即位隠不書即位不害其真也¶
　桓書即位不害其偽也(野/編)糓梁有桓無王之説竊以¶
<pb:KR1e0099_WYG_002-1b>¶
　夫子於繼隠之後而書公即位則桓之志見矣奚待去¶
　其王以為貶耶(顧炎武/日知録)¶
三月公㑹鄭伯于垂(衞/地)鄭伯以璧假許田¶
　欲求好者公也欲田者鄭也為此㑹也此其以璧假¶
　之與曰否以祊易之易之則其言假之何鄭人之辭¶
　也知為賜田不可易也則亦書曰璧假許田可以觧¶
　魯可以諱周可以甚鄭伯之為諼(野/編)隠公於宛來歸¶
　祊特欲啗魯以借其力為離宋計耳未嘗有易許之¶
<pb:KR1e0099_WYG_002-2a>¶
　萌今桓立而輙以許田假之蓋扼其吭而抉取之也¶
　謂以璧者庶乎有詞且曰請復祀周公借是為義而¶
　要之也(馬駢/探㣲)加璧焉鄭伯必得之計也非祊薄於許¶
　也(邵/寳)歸祊後復書我入祊重取地也假許後不書以許¶
　歸鄭重失地為内諱也(黄澤/補註)¶
夏四月丁未公及鄭伯盟于越(近垂/地)¶
　祊成已結假不反矣(野/編)上書㑹所以惡鄭下書及所¶
　以惡魯(王氏/箋義)¶
<pb:KR1e0099_WYG_002-2b>¶
秋大水(書水災/之始)¶
　災書(野/編)書時不書月則水之泛溢為害蓋歴時而未¶
　平也(纂/疏)春秋書大水凡九魯居其八其一言宋(日/抄)¶
冬十月¶
二年春王正月戊申宋督弑其君與夷及其大夫孔父¶
　(殤公弑莊/公馮立)¶
　人臣死君難書及以著其節稱大夫不失其官也(程/傳)¶
　孔父先死曰及何也糓梁曰書尊及卑春秋之義也¶
<pb:KR1e0099_WYG_002-3a>¶
　(孔/義)父與甫通孔父字嘉猶杜甫之字美也(略/記)¶
滕子來朝¶
　把最小初稱侯己稱伯稱子滕亦小初書侯己書子¶
　蓋弗給於朝覲貢賦自降為子聖人因其實而書之¶
　(孔義本/朱子)按滕初稱侯後稱子以為自降可也把初稱¶
　侯後稱伯又稱子繼復稱伯卒又稱子其升降不一¶
　者於前説難通矣則惟時王黜陟之説為可從二邾¶
　自附庸升而為子説者以為數從齊桓故為請於王¶
<pb:KR1e0099_WYG_002-3b>¶
　命為諸侯王能升二邾獨不能降滕把乎(畧/記)¶
三月公㑹齊侯陳侯鄭伯于稷以成宋亂(稷宋/地)¶
　為賂故立華氏也㑹未有指言所事指言所事特書¶
　也(孔/義)諸侯以宋有弑君之亂而徃平之耳後書取鼎¶
　於宋而討賊之事無聞焉則其義自見(或/問)¶
夏四月取郜大鼎于宋戊申納于太廟¶
　取者得非其有之稱宋始以不義取之故係其器於¶
　郜賂公者宋也而書曰取蔽罪於魯也以成亂之賂¶
<pb:KR1e0099_WYG_002-4a>¶
　器置周公之廟公其受之乎(孔/義)前書成宋亂兼責四¶
　國也此書取郜鼎納于太廟專責魯也(家氏/傳)¶
秋七月把侯來朝(公糓/作紀)¶
蔡侯鄭伯㑹于鄧(懼楚/之始)¶
　㑹於鄧謀楚也春秋微言之以示入蔡伐鄭之漸不¶
　惟不言楚併不言荆用見中國無人不能制之於早¶
　爾(野/編)春秋之初諸侯盟尚少也自是而後則漸衆矣¶
　伯興而世道降其可見於是乎(簡端/録)¶
<pb:KR1e0099_WYG_002-4b>¶
　汪氏纂疏曰于鄧外諸侯相㑹之始而實楚患之萌¶
　蘖北杏外諸侯列㑹之始而實覇者之濫觴其闗於¶
　天下之故不小矣¶
九月入把(公糓/作紀)¶
　左氏曰討不敬也　七月來朝九月入把何也曰七¶
　月來朝把侯當作紀侯程子已言之矣(或/問)¶
公及戎盟于唐¶
冬公至自唐(書至/之始)¶
<pb:KR1e0099_WYG_002-5a>¶
　出告反至常事爾何以書或以去國踰時之乆或以¶
　㑹盟侵伐之危或以黨惡附姦之罪唐之至危之也¶
　弑君之賊使戎而不如鄭齊陳之黨惡則討之矣(孔/義)¶
　(本程/傳)¶
三年春正月公㑹齊侯于嬴(齊/地)¶
　不書王闕疑(孔/義)不書王者孔子循史之舊文而非削¶
　也若以削王為罪天王不討賊則是仲尼貶周天子¶
　矣其尊周正統之意安在哉(探/微)㑹于嬴左氏曰成昏¶
<pb:KR1e0099_WYG_002-5b>¶
　於齊也冬娶齊急於得齊以固齊援也(木/訥)¶
夏齊侯衞侯胥命于蒲(衞/地)¶
　胥命者何相命也相命近正也古者不盟結言而退¶
　(公/羊)隠八年齊欲平宋鄭十年齊從鄭伐宋而衞亦從¶
　宋入鄭齊衞不過各附其所與實未常有怨至桓二¶
　年遭華督之禍而衞其所附齊鄭㑹於稷以成宋之¶
　亂而宋已附於齊無仇可觧何俟乎盟故書曰胥命¶
　耳(木/訥)¶
<pb:KR1e0099_WYG_002-6a>¶
六月公㑹把侯于郕(魯地公糓作/紀郕公作盛)¶
　杞本侯爵諸傳必欲易之為紀者以恒六年夏四月¶
　亦有公㑹紀侯於郕之文故並二而一之也至十二¶
　年曲池之㑹與莒子之盟者猶書犯侯之子靖侯也¶
　終桓之世凡三見稱侯不異至莊二十有七年始稱¶
　伯非因桓公而貶也(探/㣲)¶
秋七月壬辰朔日有食之既(推厯當/為八月)¶
　日食三十六食既者三皆臣子僣逆夷狄暴橫之兆¶
<pb:KR1e0099_WYG_002-6b>¶
　此年而後荆楚僣王鄭敗王師宣八年而後楚荘圍¶
　宋伐鄭伐晉襄二十四年而後齊崔杼衞寗喜弑君¶
　呉楚横行中國(汪/氏)¶
公子翬如齊逆女¶
　逆女書公子翬則是隠以為仇桓以為親也(野/編)¶
九月齊侯送姜氏于讙(魯/地)公㑹齊侯于讙夫人姜氏至¶
自齊¶
　越竟送女非禮也(孔/義)將以何稱非女非婦則姜氏而¶
<pb:KR1e0099_WYG_002-7a>¶
　己矣公徃㑹之(野/編)為齊侯爾非為親迎也以翬徃而¶
　不言以至者公親受之齊侯也(孔/義)桓公失禮兆敝笱¶
　之刺於是見之(傳/斷)¶
冬齊侯使其弟年來聘¶
　致夫人也桓娶夫人書之者數春秋惡文姜之終不¶
　得不詳其始(傳/斷)¶
有年¶
　謂桓不當有年為異而書則螽與大水無氷皆當為¶
<pb:KR1e0099_WYG_002-7b>¶
　桓之常又何為書春秋豈專記人之凶荒而不幸人¶
　之豐熟哉各書其實爾(日/抄)蓋有感也幸祈民之未殄¶
　頼有是年以生養之不然則靡有孑遺矣(探/㣲)¶
四年春正月公狩于郎(蒐狩/之始)¶
　狩不書于郎遠也(野/編)郎今之單父魯臺土也地近宋¶
　昭九年築郎囿(木/訥)¶
夏天王使宰渠伯糾來聘¶
　詩曰家伯維宰仲允膳夫宰與膳夫作對其官可知¶
<pb:KR1e0099_WYG_002-8a>¶
　而或以為冡宰吾不知也經書宰咺宰孔惡冡宰而¶
　數兼使職必無是也¶
　是年及七年不書秋冬史之闕文(野/編)¶
五年春正月甲戌¶
　脱文(陸/淳)長厯甲戌前年十二月二十一日(杜/預)先儒疑¶
　下有陳佗殺太子一事(木/訥)¶
己丑陳侯鮑卒(桓公卒陳佗/弑太子自立)¶
　左傳再赴也公糓曰甲戌之日亡己丑之日死而得¶
<pb:KR1e0099_WYG_002-8b>¶
　故以二日卒之俱不可信¶
夏齊侯鄭伯如紀¶
　外相如不書何以書襲紀也(野/編)紀人來告存而弗削¶
　以著齊人滅紀紀侯去國之由(胡/傳)¶
天王使仍叔之子來聘(仍糓/作任)¶
　仍叔之子弱也(左/傳)四年天王使宰渠伯糾來聘今又¶
　使仍叔之子桓固魯賊周何親之也至及觀伐鄭然¶
　後知王屡聘魯謀鄭故也魯桓宋督俱未暇討反遣¶
<pb:KR1e0099_WYG_002-9a>¶
　使入魯蓋欲專圖鄭也(傳/斷)¶
葬陳桓公¶
城祝丘¶
　齊將襲紀公欲助紀而畏齊故城以偹之(程/傳)¶
秋蔡人衞人陳人從王伐鄭¶
　王師敗績于繻葛不書書蔡人衞人陳人從王伐鄭¶
　逆中取順法也王師敗績於茅戎何以書茅戎戎也¶
　鄭諸夏也矢集王躬天下寧有是事從王正也伐鄭¶
<pb:KR1e0099_WYG_002-9b>¶
　鄭伯之有罪明矣(野/編)¶
大雩(書大雩/之始)¶
　旱也雩而雨雩而不雨旱(野/編)魯諸侯而郊禘大雩嵗¶
　以為常不能悉書故雩以非時而書(孔/義)¶
　簡端録凡王所建皆曰太太廟太學之類是也凡王¶
　所舉皆曰大大蒐大閲之類是也曽謂魯可行之乎¶
螽(公作/&KR0977;)¶
冬州公如曹¶
<pb:KR1e0099_WYG_002-10a>¶
　外相如不書何以書違把難也(野/編)州河内地邑名也¶
　(張/洽)州公嘗為三公(程/子)¶
六年春正月寔來¶
　杜註寔實也名曰如曹實來魯也在公糓俱不言州¶
　公之名胡傳獨以為名不知何據(賀仲軾/歸義)言寔來者¶
　承上文也州公一出而私交二國徃外曰遂内來曰¶
　寔皆兼事之辭也(統/紀)此來者州公遂不復矣州公存¶
　其來紀侯表其去蓋謹志之也(野/編)¶
<pb:KR1e0099_WYG_002-10b>¶
夏四月公㑹紀侯于成(公糓作/郕魯地)¶
　諮謀齊難也(左/)¶
秋八月壬午大閲(書大閲/之始)¶
　簡車馬也懼齊鄭故(孔/義)盛夏大閲妨農害人無事而¶
　為之妄動也有警而為之教之不素得以保其國乎(程/𫝊)¶
蔡人殺陳佗(厲公/躍立)¶
　佗者殺世子自立者也公子躍者蔡出也為立躍也¶
　以為誘之則自送也以為故侯君位未定故曰蔡人¶
<pb:KR1e0099_WYG_002-11a>¶
　殺陳佗(野/編)淫獵乎蔡人不知其是陳君也而殺之(糓/梁)¶
　蔡侯殺之而書蔡人天下之大惡人皆得而誅也(孔/義)¶
九月丁卯子同生¶
　君嫡子生以太子生之禮舉之則史書之(啖/助)¶
冬紀侯來朝¶
　欲公請王命求齊成公告不能¶
七年春二月己亥焚咸丘¶
　劉氏曰咸丘邑也火田而咸丘焚也王貫道曰咸丘¶
<pb:KR1e0099_WYG_002-11b>¶
　即鉅野郎之近地(日/抄)¶
夏糓伯綏來朝鄧侯吾離來朝¶
　糓鄧何為者比於介郳則稱爵比於滕薛則稱名蓋¶
　是時東南有偽王者故相抜而來後亦改事楚矣(野/編)¶
　糓鄧皆在南陽越蔡許陳曹宿邾而朝於魯蓋為楚¶
　所逼失地而奔不見容者懼楚也至魯遠於楚故朝¶
　於魯以失地故書名終春秋不復見於經意其滅於¶
　此也(木/訥)¶
<pb:KR1e0099_WYG_002-12a>¶
八年春正月己卯烝¶
　烝不書以五月丁丑烝書(野/編)¶
天王使家父來聘¶
　至是三聘矣(孔/義)髙抑崇曰謀納后也(辨/義)¶
夏五月丁丑烝¶
　黷祀也志不敬也(孔/義)¶
秋伐邾¶
冬十月雨雪¶
<pb:KR1e0099_WYG_002-12b>¶
　建酉之月未霜而雪書異也(程/傳)¶
祭公來遂逆王后于紀(書遂/始此)¶
　天子娶后當使同姓諸侯主其辭命祭公逆后于紀¶
　使我主其禮也(劉敞/權衡)祭公至魯遂徃逆后此天王之¶
　命非祭公自為之紀魯甥咨謀于魯而行(戴/溪)齊將滅¶
　紀魯勢不能芘紀於是而為之謀俾納女于王托王¶
　為重焉祭公因不及命而遂逆王后也齊侯繼此不¶
　復犯紀襄公始滅紀納女亦延紀數年(木/訥)桓王取后¶
<pb:KR1e0099_WYG_002-13a>¶
　于紀命魯主昏嘗使家父來聘則其事前定矣既己¶
　納幣契成故祭公來受辭于主昏而徃逆后于紀皆¶
　禮之宜也天子不自主故祭公不稱使成使于我故¶
　言遂(屬/辭)¶
九年春紀季姜歸于京師¶
　其稱紀季姜何自我言紀也父母之於子雖為天王¶
　后猶曰吾季姜(公/羊)自逆者而言從天王所命而稱王¶
　后示天下之母儀也自歸者而言從父母所子而稱季¶
<pb:KR1e0099_WYG_002-13b>¶
　姜化天下以婦道也(胡/傳)¶
夏四月¶
秋七月¶
冬曹伯使其世子射姑來朝¶
　諸侯相朝正也有故而使世子攝事蓋禮之變也(蘇/轍)¶
　朝不言使明年曹伯終生卒為射姑地也有曹伯之¶
　使則可(野/編)¶
十年春王正月庚申曹伯終生卒(桓公卒子莊/公射姑立)¶
<pb:KR1e0099_WYG_002-14a>¶
夏五月葬曹桓公¶
秋公㑹衞侯于桃丘弗遇(衞/地)¶
　衞侯失信也衞中變而從齊鄭于是乎有郎之師(孔/義)¶
冬十有二月丙午齊侯衞侯鄭伯來戰于郎¶
　鄭太子忽救齊敗戎師于是諸侯之大夫戍齊齊人¶
　餼之使魯為之班魯以周班後鄭鄭忽怒故以齊衞¶
　來戰于郎稱來戰無詞也鄭雖主兵而先書齊衞猶¶
　以周班正之也(蘇氏/集觧)王明逸曰魯以周班後鄭事已¶
<pb:KR1e0099_WYG_002-14b>¶
　乆遠釁所由來必更有他事是時齊方圖紀而鄭助¶
　之其嗛魯也蓋以紀故與(畧/記)¶
十有一年春正月齊人衞人鄭人盟于惡曹¶
　此郎之諸侯戰未得志故盟爾(野/編)¶
夏五月癸未鄭伯寤生卒(莊公卒世子忽/立是為昭公)¶
　鄭莊一時之雄也射王陷弟害隣謀立宋莊身沒未¶
　幾而世嫡出奔庶孽奪正國内大亂為宋莊反噬為¶
　不善者可以鍳矣(孔/義)¶
<pb:KR1e0099_WYG_002-15a>¶
秋七月葬鄭莊公(三月/而葬)¶
九月宋人執鄭祭仲(書執/之始)¶
　稱字非賢之也尊王命貴正卿著其罪而深責之也¶
突歸于鄭¶
　突不稱公子不可以有國也曰歸易辭也以祭仲易¶
　惡祭仲也(孔/義)¶
鄭忽出奔衞(書奔/之始)¶
　忽以國氏正也不能有其位故不爵(伊川/經説)¶
<pb:KR1e0099_WYG_002-15b>¶
柔㑹宋公陳侯蔡叔盟于折(大夫㑹盟/諸侯之始)¶
　内大夫㑹外諸侯盟始此(孔/義)于折于夫鍾于闞于糓¶
　丘于虚干龜大抵為平宋鄭也前年成宋亂今復成¶
　鄭亂耶宋人辭平而始改從鄭為武父之盟為宋之¶
　戰及宋以諸侯伐鄭太宫之椽不保公亦不能救也¶
　謀之數年竟成何事(野/編)¶
公㑹宋公于夫鍾(郕/地)¶
冬十有二月公㑹宋公于闞(魯/地)¶
<pb:KR1e0099_WYG_002-16a>¶
　鄭忽嘗救齊伐魯今突入鄭而忽出奔故魯桓拳拳¶
　黨鄭者欲固突而拒忽爾(日/抄)¶
十有二年春正月¶
夏六月壬寅公㑹杞侯(公糓/作紀)莒子盟于曲池(魯地公/作歐蛇)¶
秋七月丁亥公㑹宋公燕人盟于糓丘(宋地即句/瀆之丘)¶
　燕人姞姓非比燕也(野/編)¶
八月壬辰陳侯躍卒(厲公卒莊/公林立)¶
公㑹宋公于虚(公作/郯)¶
<pb:KR1e0099_WYG_002-16b>¶
冬十有一月公㑹宋公于龜¶
　虚龜皆宋地　黄正憲曰按桓夫鍾之㑹是宋欲親¶
　魯伐鄭故數㑹于魯地宋為之也此虚龜之㑹是魯¶
　期于宋鄭公不愛平故數㑹于宋地魯為之也¶
丙戌公㑹鄭伯盟于武父(鄭/地)¶
　棄宋即鄭(野/編)鄭伯突也突簒其兄而立春秋以君許¶
　之不沒其實也雖君而實簒雖簒而實君皆因其實¶
　而已不然不能君也衞州吁陳佗是也孔義君臣六¶
<pb:KR1e0099_WYG_002-17a>¶
　㑹而宋不許平辱甚矣於是遂有武父之盟(蘇/轍)¶
丙戌衞侯晉卒(宣公卒惠/公朔立)¶
　日同而地異故兩書焉即書者紀事之職追書者承¶
　赴之本(邵/寳)按石經衞侯晉卒在盟于武父之前衞上¶
　有丙戌二字糓梁傳誤簡於此(辨/義)¶
十有二月及鄭師伐宋丁未戰于宋¶
　來戰者罪在彼戰于郎是也徃戰者罪在内戰于宋¶
　是也(孔/義)¶
<pb:KR1e0099_WYG_002-17b>¶
十有三年春二月公㑹紀侯鄭伯己巳及齊侯宋公衛¶
侯燕人戰齊師宋師衛師燕師敗績¶
　以為鄭與宋戰者左氏也公羊謂宋與魯戰糓梁謂¶
　紀與齊戰趙匡考據經文内兵則以紀為主而先於¶
　鄭外兵則以齊為主而先於宋獨取糓梁之説然十¶
　年齊侯衛侯鄭伯來戰於郎主兵者鄭也隠四年宋¶
　公陳侯蔡人衞人伐鄭主兵者衞也此紀先於鄭未¶
　必為内兵主也齊侯序宋公上終春秋之世此齊先¶
<pb:KR1e0099_WYG_002-18a>¶
　於宋未必為外兵主也紀雖畏齊固當從我吾從左¶
　氏(野/編)¶
三月葬衞宣公¶
　既與衞人戰曷為葬宣公怨不棄義怒不廢禮古人¶
　以葬為重也衛宣未葬朔乃即戎從吉行事據事直¶
　書而自見(孔/義)諸侯在䘮而有境外之事以䘮行者稱¶
　子以吉行者稱爵(趙/匡)¶
夏大水¶
<pb:KR1e0099_WYG_002-18b>¶
秋七月¶
冬十月¶
十有四年春正月公㑹鄭伯于曹¶
　曹在衞南而東北為齊界所以伺齊衞之徃來虞其¶
　報救把之怨也(孔/義)¶
無氷¶
　時燠也(孔/義)¶
夏五¶
<pb:KR1e0099_WYG_002-19a>¶
　傳疑也¶
鄭伯使其弟語來盟(語糓/作禦)¶
　使來盟盟前定矣(伊/川)公㑹鄭伯于曹修武父之盟也¶
　鄭使弟語來盟修曹之㑹也(傳/斷)¶
秋八月壬申御廪災乙亥嘗¶
　嘗不書以御廪災書(野/編)惡不敬也以為未易災之餘¶
　而嘗也(糓/梁)不時也秋嘗以物成而薦新為義夏之六¶
　月未可嘗也(胡/傳)¶
<pb:KR1e0099_WYG_002-19b>¶
冬十有二月丁巳齊侯禄父卒(僖公卒/襄公立)¶
宋人以齊人蔡人衞人陳人伐鄭¶
　師而曰以者能左右之以行其意也以一國而用諸¶
　侯之師於是始(孔/義)蔡陳與宋盟折者也齊衞與鄭盟¶
　惡曹者也今鄭既背齊黨魯則齊亦背鄭黨宋夫齊¶
　强於宋何亦聽其節制深仇鄭也仇鄭則嫉魯可知¶
　(春秋/翼)¶
十有五年春二月天王使家父來求車¶
<pb:KR1e0099_WYG_002-20a>¶
　王者無求用見當時上供多闕諸侯無王也(野/編)¶
三月乙未天王崩(桓王崩/荘王立)¶
　是後莊王僖王不書崩見王室不告魯不赴而諸侯¶
　不臣益見矣(孔/義)¶
夏四月己巳葬齊僖公¶
五月鄭伯突出奔蔡¶
　突何以出辟祭仲也(野/編)¶
鄭世子忽復歸于鄭¶
<pb:KR1e0099_WYG_002-20b>¶
　事之初起兩亡人爾今反正也莫先正名矣彼奔者¶
　突伯也此歸者忽世子也夫其書伯也不如世子世¶
　子義嗣也奪正而伯簒也(野/編)世子書而無突天王書¶
　而無朝名正於此而義黜於彼聖人之筆大矣簡矣¶
　(邵/寳)突忽並争不書名何以别(日/抄)¶
許叔入于許(即穆公/新臣)¶
　隠十一年鄭使莊公之弟許叔居許東徧以奉其&KR0021;¶
　祀鄭亂故許叔入許(孔/義)¶
<pb:KR1e0099_WYG_002-21a>¶
公㑹齊侯于艾(公羊作鄗糓/作蒿齊地)¶
　謀定許也(左/傳)魯本怨忽許實怨鄭定許所以撓忽也¶
　(日/抄)自郎之戰齊不通魯至是齊復通彭生之禍始此¶
　(木/訥)¶
邾人牟人葛人來朝¶
　按郳黎來朝稱名蕭叔來朝稱字知此稱人必非其¶
　君凡朝必以禮接於廟非諸侯不言朝曺伯使其世¶
　子來朝把伯姬來朝其子皆是子代父來行禮知此¶
<pb:KR1e0099_WYG_002-21b>¶
　稱人者亦是其世子凡來朝同時俱至必以先後行¶
　禮若滕侯薛侯是也陳氏項氏皆謂此與滕薛皆譏¶
　旅見自參以上貶人之非也楚雖僣王猾夏其㑹諸¶
　侯亦曰用齊桓而已楚猶不敢僣天子之禮以臨諸¶
　侯而况魯乎魯君朝而稽首於伯主晉人曰天子在¶
　而君辱稽首寡君懼矣齊侯稽首於魯君魯君拜齊¶
　人怒魯人曰非天子寡君無所稽首稽首猶且不敢¶
　而况旅朝乎(屬/辭)¶
<pb:KR1e0099_WYG_002-22a>¶
秋九月鄭伯突入于櫟¶
　突非正也而忽不能君故國人君突諸侯助之春秋¶
　書爵所以戒居正者已不能保則人取之矣(伊/川)櫟有¶
　鄭伯鄭安得有伯髙伯因之賊昭公齊襄因之賊子¶
　亹傅瑕因之賊子儀春秋皆削不書苐書鄭伯突入¶
　于櫟蓋曰突已得鄭矣(野/編)衞宣未葬而朔書衞侯見¶
　諸侯之無父世子據鄭而突書鄭伯見諸侯之無君¶
　(歸/義)何以不言忽之出奔忽之為君㣲也祭仲存則存¶
<pb:KR1e0099_WYG_002-22b>¶
　矣祭仲亡則亡矣(公/羊)¶
冬十有一月公㑹宋公衞侯陳侯于袲伐鄭(袲公羊作/侈宋地)¶
　納突也(野/編)袲宋地(日/抄)¶
十有六年春正月公㑹宋公蔡侯衛侯于曹¶
　謀伐鄭也(左/)¶
夏四月公㑹宋公衞侯陳侯蔡侯伐鄭¶
　突善結諸侯也齊氏曰自入春秋蔡常先衞自是遂¶
　序衞之下先儒以為後至實則以勢之强弱相上下¶
<pb:KR1e0099_WYG_002-23a>¶
　而不復用周班矣(伊/川)¶
秋七月公至自伐鄭(致伐/之始)¶
　以見勤勞於鄭突(伊/川)一簒國公子勤諸侯三㑹再伐¶
　又弗克納其致踰時也自冬十有一月至于秋七月¶
　何多日也(野/編)¶
冬城向¶
　言冬通後月之詞(孔/義)地在魯莒境上魯莒之争自城¶
　向始(日/抄)¶
<pb:KR1e0099_WYG_002-23b>¶
十有一月衞侯朔出奔齊¶
　朔譖殺二兄而有其國詩刺二子乗舟誠罪人也自¶
　兹及于莊六年而入于衞中間宜有立君公子黔牟¶
　周所立也春秋筆法空處最竒隠之薨也前不書即¶
　位後不書葬知有亂者桓之薨也前書公與夫人姜¶
　氏遂如齊後書夫人孫于齊知有淫者蔡人衞人陳¶
　人從王伐鄭知有自將之天子王人子突救衞知有¶
　天子所立之公子黔牟不知者以為斷爛知者以為¶
<pb:KR1e0099_WYG_002-24a>¶
　完整之極也(野/編)¶
十有七年春正月丙辰公㑹齊侯紀侯盟于黄(齊/地)¶
　平齊紀且謀衞也(左/)紀魯之姻國而衞朔在齊故齊¶
　欲納朔而魯欲平紀也然二年之後齊遽遷紀三邑¶
　六年之後魯卒㑹齊納朔則齊魯之强弱見矣(纂/疏)¶
二月丙午公㑹邾儀父盟于趡(魯/地)¶
　下書伐邾則惡自見矣(孔/義)¶
夏五月丙午及齊師戰于奚(魯地糓梁作郎公闕夏字/齊魯交兵之始齊魯之兵)¶
<pb:KR1e0099_WYG_002-24b>¶
　(始於奚而/終於艾陵)¶
　盟未幾而齊來侵境平紀之信豈可恃乎(吳/澂)¶
六月丁丑蔡侯封人卒(桓侯卒/哀侯立)¶
秋八月蔡季自陳歸于蔡¶
　許叔入于許許男新臣也蔡季歸于蔡蔡侯獻舞也¶
　父子繼也兄弟及也為國求君倫序為重故稱叔季¶
　爾説春秋者疑獻舞非賢未應書字謂别有一蔡季¶
　糓梁曰蔡之貴者也何氏增之曰賢者也能譲國曹臧¶
<pb:KR1e0099_WYG_002-25a>¶
　衞郢呉札何以不書(野/編)¶
癸巳葬蔡桓侯(三月/而葬)¶
　稱爵或曰請諡於王者也或曰傳失之(孔/義)¶
及宋人衞人伐邾¶
　宋志也(左/傳)以二月盟以秋八月伐不書公削也(野/編)¶
冬十月朔日有食之(推厯當為十一月/庚午朔闕庚午字)¶
十有八年春王正月公㑹齊侯于濼(濼水名/齊地)¶
公與夫人姜氏遂如齊(公無/與字)¶
<pb:KR1e0099_WYG_002-25b>¶
　濼之㑹不言及夫人以夫人之伉也(糓/梁)夫人驕伉公¶
　不能制也故曰與與則匹敵而無尊卑之别也罪公¶
　也治其本也(孔/義)¶
夏四月丙子公薨于齊丁酉公之䘮至自齊¶
　濼之㑹不書夫人出以遂如齊見之䘮至不書夫人¶
　入以孫于齊見之(孔/義)¶
秋七月¶
冬十有二月己丑葬我君桓公(九月/乃葬)¶
<pb:KR1e0099_WYG_002-26a>¶
　公薨不地何也隠之故不地也今而書地桓惡無可¶
　隠也我知之矣隠之忠臣襄公諸兒也桓之孝子公¶
　孫無知也(野/編)桓公之書葬者賊既討也魯人却尸以¶
　讓于齊曰請得彭生除君之惡徒知彭生之賊云爾¶
　齊强而魯弱故君子以為討矣(劉敞/意林)¶
　¶
　¶
　¶
<pb:KR1e0099_WYG_002-26b>¶
　¶
　¶
　¶
　¶
　¶
　¶
　¶
　春秋平義卷二¶

