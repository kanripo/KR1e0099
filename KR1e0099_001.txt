# -*- mode: mandoku-view; -*-
#+TITLE: 春秋平義
#+DATE: 2015-08-24 22:16:53.025244
#+PROPERTY: ID KR1e0099
#+PROPERTY: BASEEDITION WYG    
#+PROPERTY: JUAN 卷一
<pb:KR1e0099_WYG_001-1a>¶
欽定四庫全書¶
　春秋平義卷一　　　　　　秀水俞汝言撰¶
　　隠公(名息姑惠公之子母聲子夫人子氏姬姓侯/爵自伯禽受封十一世在位一十一年諡法)¶
　　　(不尸其/位曰隠)¶
　程子頥曰春秋魯史記之名也夫子之道既不行於¶
　天下於是因魯史立百王不易之大法平王東遷在¶
　位五十一年卒不能復興先王之業孟子曰王者之¶
　迹熄而詩亡詩亡然後春秋作適當隠公之初故始¶
<pb:KR1e0099_WYG_001-1b>¶
　於隠公¶
元年春王正月¶
　元年者正始也春周時之春也王正月夏時之十一¶
　月也(髙攀龍/孔義)春正月者其舊文也疑若用夏正者書¶
　王見正月之為子也(邵寳簡/端録)繫王於春所承者天之¶
　道所志者天子之事所紀者公之年不言即位有與¶
　公疑位者也(羅喻義/野編)劉恕謂惠公愛少子立為太子¶
　國人不與而立隠隠曰我將讓焉太子徯望十年不¶
<pb:KR1e0099_WYG_001-2a>¶
　獲而羽父弑隠於是桓曰隠攝也吾取之左氏信桓¶
　之欺故曰攝公糓信隠之詐故曰讓(黄震/日抄)昔無今有¶
　者皆夫子所筆昔有今無者皆夫子所削也夫子之¶
　筆始於書王夫子之削始於不書即位(吕祖謙/集觧)¶
三月公及邾儀父盟于蔑(魯地凡邾公羊並作邾婁/蔑公穀作昩  私盟之始)¶
　公與曰公也何可三月無公盟書(野/編)我所欲曰及公¶
　攝位而欲求好於邾也儀父邾君之字也邾魯之附¶
　庸中國之附庸例稱字(孔/義)凡記㑹盟於王法所不得¶
<pb:KR1e0099_WYG_001-2b>¶
　為者皆貶若以結信於魯故得貴之則桓十七年盟¶
　趡又何為乎(劉敞/權衡)¶
夏五月鄭伯克段于鄢(鄭/地)¶
　段不弟故不言弟如二君故曰克稱鄭伯譏失教也¶
　謂之鄭志不言出奔難之也(左/傳)于鄢遠也(糓/梁)凡弟及¶
　世子家事也目君大夫國事也繫國(野/編)¶
秋七月天王使宰咺來歸惠公仲子之賵(王室下交/諸侯之始)¶
　昔者夫子序書夏商周稱王春秋繫王於天則何以¶
<pb:KR1e0099_WYG_001-3a>¶
　異於書或曰為萬世之法也或曰不然於是有僣王¶
　者不天之繫則無以著無二之義也(簡端/録)國有疑於¶
　公者决之曰公天下有疑於王者决之曰天王(野/編)不¶
　曰夫人曰惠公仲子者妾稱也(程/傳)天子而賵妾母是¶
　啓僣也(趙匡/纂例)惠公仲子者惠公之仲子也桓之母也¶
　或徴其手文曰&KR2590;(古文/魯字)夫人也君子不言知其為仲¶
　子而已矣賵曰仲子之賵宫曰仲子之宫　稱天而¶
　王尊但稱王而王亦尊蓋春秋為天子之事豈得有¶
<pb:KR1e0099_WYG_001-3b>¶
　所褒貶於天子哉　惠公仲子公羊以為兼之是也¶
　成九年之書僖公成風也亦然程子以惠公之妾為¶
　惠公之仲子猶可以僖公之母為僖公之仲子則不¶
　可(朱朝瑛讀/春秋畧記)文九年秦人來歸僖公成風之禭傳曰¶
　秦人弗夫人也知此宰咺來歸惠公仲子之賵王亦¶
　弗夫人也故春秋亦弗夫人也其以夫人奉仲子失¶
　在隠不在王也書之以正隠爾(野/編)以改葬故所以厚¶
　惠公也并歸仲子所以定桓公也(辨/義)惠公之妾仲子¶
<pb:KR1e0099_WYG_001-4a>¶
　也左氏以為兼賵公與仲子故在公以為緩在仲子¶
　以為豫仲子於是時蓋已卒矣君子信經(邵寳/左觽)吕朴¶
　卿有言曰春秋周大夫不名爵從其爵單伯劉子之¶
　類是也未爵稱字家父榮叔之類是也舎是無名者¶
　矣是故經書魯隠元年天王使宰咺來歸惠公仲子¶
　之賵書名而不書氏者士也桓四年天王使渠伯紏¶
　來聘書氏及字者卿大夫也僖七年天王使宰周公¶
　來聘書官而不名氏者三公也始使士繼使大夫終使¶
<pb:KR1e0099_WYG_001-4b>¶
　三公天子日㣲諸侯日强其情不甚明白哉(或/問)¶
九月及宋人盟于宿(参盟/之始)¶
　惠公之季年敗宋師于莒公立而求成焉盟于宿魯¶
　志也稱及稱人皆非卿也(程/傳)及宋人盟于宿隠公之¶
　私也隠公之初魯猶强間於齊宋鄭之間相為依附¶
　然宋鄭不兩合而皆以齊為主齊為宋則附齊而援¶
　宋齊為鄭則附齊而援鄭既盟宋矣石門與艾之盟¶
　與齊鄭成而渝宋之盟隠公之私甚矣(蔡汝楠/劄記)經惡¶
<pb:KR1e0099_WYG_001-5a>¶
　私盟始于蔑慮参盟始于宿公七年伐邾十年伐宋¶
　二盟尋畔坎牲加書寧足信哉(張溥/傳斷)¶
冬十有二月祭伯來(王臣私/交之始)¶
　來書(野/編)來朝也祭伯非王命而私交不與其朝也(孔/義)¶
　先儒有王臣無外交之説非也天下有道諸侯順軌¶
　豈有内外之限其相交好乃常禮也然委官守而遠¶
　相朝無是道也周禮世相朝謂隣國爾(程/傳)¶
公子益師卒(衆/仲)¶
<pb:KR1e0099_WYG_001-5b>¶
　大夫卒書(野/編)公子益師孝公之子(日/抄)稱公子公子故¶
　使為卿也或日或不日因舊史也古之史記事簡略¶
　日月或不偹春秋因舊史有可損而不能益也(鄭/傳)¶
　朱子曰春秋一𤼵首不書即位即君臣之事也書仲¶
　子嫡庶之分即夫婦之事也書及邾盟朋友之事也¶
　書鄭伯克段即兄弟之事也一開首人倫便盡在¶
二年春公㑹戎于潛(書㑹之始亦外交之始㑹戎于潛/春秋之始㑹呉于黄池春秋之終)¶
　㑹書(野/編)周衰戎狄雜居中夏魯有疆埸之交不得不¶
<pb:KR1e0099_WYG_001-6a>¶
　㑹之也(戴/溪)諸侯非有天子之事不得出㑹諸侯况㑹¶
　戎哉(孫復/𤼵㣲)¶
夏五月莒人入向(入國/之始)¶
　入書向國也(野/編)莒子娶于向向姜不安莒而歸莒人¶
　入向以姜氏還(左/傳)書人㣲者也(程/傳)入者得而不居也¶
　(公/羊)¶
無駭帥師入極(駭糓作侅大/夫專兵之始)¶
　極國也(野/編)無駭不氏未賜族也書帥師用大衆也非¶
<pb:KR1e0099_WYG_001-6b>¶
　王命而入人國邑見諸侯之不臣也(胡安/國傳)¶
秋八月庚辰公及戎盟于唐(魯地之盟/戎狄  始)¶
　潛之㑹猶請盟而辭復與之盟益非義矣(孔/義)韓愈言¶
　春秋謹嚴君子以為深得其㫖何謹乎盟于唐而書¶
　日謹之也(胡/傳)¶
九月紀裂繻來逆女(裂繻公糓/作履緰)¶
冬十月伯&KR0078;歸于紀¶
　内女嫁書(野/編)内女嫁為諸侯夫人則書逆書歸明重¶
<pb:KR1e0099_WYG_001-7a>¶
　事也先儒謂諸侯當親迎親迎者迎於所館故有親¶
　御授綏之禮豈有委宗廟社稷遠適他國以逆婦者¶
　乎詩稱文王親逆于渭未嘗出疆也(程/傳)為來逆非卿¶
　又為叔&KR0078;待年而書也(胡寧/通㫖)¶
紀子帛莒子盟于宻(莒邑公榖作子伯/此外相盟之始)¶
　闕文也(程/傳)子帛杜預以為履繻之字春秋無大夫在¶
　諸侯上者此必紀侯莒子也紀廹于齊而與于莒故¶
　相盟天下無主則小國不安而齊人滅紀之端見矣¶
<pb:KR1e0099_WYG_001-7b>¶
　(季本/私考)杜氏以為把子紀字誤昭公四年莒人以牟婁¶
　奔魯則為魯近矣把此時尚未遷縁陵也自此以前¶
　因莒人入向而魯為莒紀盟于宻以聨其交自此以¶
　後八年公與莒人盟于浮來以成其外皆可佐證(辨/義)¶
十有二月乙卯夫人子氏薨¶
　糓梁謂隠之妻以不書葬知為君夫人蘇轍謂桓公¶
　之母仲子也特立之廟而不祔故不書葬黄震以歸¶
　仲子之&KR0534;卒應在隠前按後考仲子之宫為桓之母¶
<pb:KR1e0099_WYG_001-8a>¶
　無疑¶
鄭人伐衞(諸侯專征/伐之始)¶
　伐書(野/編)段之亂公孫滑出奔衞衞人為伐鄭取廪延¶
　鄭人既以王師虢師伐衞南鄙矣今復擅興師何為¶
　乎(孔/義)¶
三年春王二月己巳日有食之¶
　事在二月則書王二月在三月則書王三月無事則¶
　書時書首月日有食之有食之者也(程/𫝊)異書言日不¶
<pb:KR1e0099_WYG_001-8b>¶
　言朔食晦日也古之為厯者食朔則朔食晦則晦謂¶
　之平朔今之為厯者雖晦也必移之朔謂之定朔故¶
　後世無食晦者(野/編)經書日食三十六其行有常度矣¶
　然毎食必書示後世治厯明時之法也有常度則非¶
　異矣然每食必書示後世遇災而懼之意也(胡/傳)曷為¶
　或日或不日或言朔或不言朔曰某月某日朔日有¶
　食之者食正朔也不言日夜食也不言朔朔在前也¶
　不言朔與日朔在後也(蘇/轍)長厯推己巳實是朔日而¶
<pb:KR1e0099_WYG_001-9a>¶
　不書朔史失之也(左/䟽)¶
三月庚戌天王崩(平王崩孫/桓王立)¶
　崩上墜之形四海之内皆當奔赴魯君不徃罪不書¶
　而自見也(程/傳)天王崩魯不㑹葬者凡七諸侯皆然當¶
　是時誰歟伯者謂之尊王不亦愧乎(邵/寳)春秋歴十有¶
　二王桓襄匡簡景志崩志葬者赴告及魯徃㑹之也¶
　平惠定靈志崩不志葬者赴告雖及魯不㑹也莊僖¶
　頃崩葬皆不志者王室不告魯亦不及也(胡/傳)¶
<pb:KR1e0099_WYG_001-9b>¶
夏四月辛卯君氏卒(君公穀/作尹)¶
　聲子也隠公將不終為君故不稱夫人不稱子氏而¶
　稱君氏何也哀公之母曰姒氏卒哀未君也隠既君¶
　矣不稱子氏而稱君氏著其君也公羊糓梁曰此尹¶
　氏也天子之大夫也天王崩為魯主故卒之王子虎¶
　劉卷皆天子之大夫也其卒未嘗不名其曰尹氏而¶
　不名非尹氏也蓋君氏也(蘓/轍)任氏曰聲子也謂君氏¶
　猶言寡小君也王㳂謂君之母氏謂如經之稱夫人¶
<pb:KR1e0099_WYG_001-10a>¶
　氏傳稱君&KR0078;氏之類(通/説)以夫人禮成仲子之䘮則聲¶
　子猶娣姪也娣姪之䘮史不書䇿於是以吾君之䘮¶
　其母不可不書史法適夫人喪不用夫人禮亦書某¶
　氏卒如姒氏孟子是也而聲子獨稱君氏禮妾為女¶
　君之黨服攝為君則不為女君之黨服聲子以攝女¶
　君之貴異乎衆娣姪女君稱小君則攝如君得稱君¶
　氏故特書君氏卒以明聲子繼室之為正惠公再娶¶
　之非禮(趙汸/屬辭)¶
<pb:KR1e0099_WYG_001-10b>¶
秋武氏子來求賻(來求/之始)¶
　武氏子者天子之大夫也其稱武氏子何也未畢䘮¶
　孤未爵而使之非正也不言使桓未君也歸死者曰¶
　賵歸生者曰賻歸之正也求之非正也周雖不求魯¶
　不可以不歸魯雖不歸周不可以求之(蘇/轍)木訥趙氏¶
　曰凡書求賻求車求金皆誅諸侯不貢而天下無王¶
　也尚何責天王哉先師宗諭王貫道嘗言周凡三求¶
　求賻以平王崩求車以桓王將崩求金以襄王崩皆¶
<pb:KR1e0099_WYG_001-11a>¶
　以䘮事之有闕賻賵之不供也魯不盡臣子之職致¶
　周王下求謂魯秉周禮可乎(日/抄)¶
八月庚辰宋公和卒(穆公卒弟/殤公立)¶
　諸侯卒書葬書(野/編)崩薨者臣子之尊稱故外諸侯稱¶
　卒以别内也(孔/義)凡諸侯同盟名於載書朝聘㑹問皆¶
　以名通故卒則書名不然則否左氏曰諸侯同盟死¶
　則赴以名禮君薨赴於他國曰寡君不禄臣子而名¶
　其先君非禮也(蘇/轍)¶
<pb:KR1e0099_WYG_001-11b>¶
冬十有二月齊侯鄭伯盟于石門(外諸侯特/相盟之始)¶
　齊鄭之交始此(孔/義)齊鄭為一當時未有伯各於其黨¶
　(野/編)書此為艾之盟張本(趙木/訥)外特相盟不書必闗於¶
　天下之故而後書莒紀無足道也齊鄭合天下始多¶
　故矣天下之無王鄭為之也天下之無伯齊為之也¶
　是故書齊鄭盟石門以志諸侯之合書齊鄭盟于鹹¶
　以志諸侯之散是春秋之終始也春秋於隠桓莊之¶
　際唯鄭多特筆於襄昭定哀之際於齊多特筆焉(陳/𫝊)¶
<pb:KR1e0099_WYG_001-12a>¶
　(良後/傳)¶
癸未葬宋穆公(穆公糓/作繆)¶
　諸侯告䘮魯徃㑹葬則書(程/傳)¶
四年春王二月莒人伐杞取牟婁(伐國取/邑之始)¶
　外取邑書内取邑書(野/編)諸侯相伐取地於是始取者¶
　收奪之名(孔/義)趙鵬飛曰莒入春秋首加兵于向今又¶
　弱杞而攘其邑然至昭五年莒牟夷卒以牟婁來奔¶
　戴溪曰徒為叛人之資耳(日/抄)¶
<pb:KR1e0099_WYG_001-12b>¶
戊申衞州吁弑其君完(桓公此書/弑之始)¶
　不稱公子身為大惡絶之於其先君也其又有以屬¶
　稱者或過其親之以啓亂或見其以親而反讐事同¶
　詞異各有義而不可例拘(孔義本/程傳)¶
夏公及宋公遇于清(衞地書/遇之始)¶
　遇書魯宋為一(野/編)古有遇禮以待不期之㑹亦相期¶
　也而同于不朝之簡故書曰遇及者内為志也(孔/義)為¶
　衞謀也(日/抄)¶
<pb:KR1e0099_WYG_001-13a>¶
宋公陳侯蔡人衞人伐鄭(諸侯㑹伐之始亦東諸侯分/黨之始於是齊鄭一黨也魯)¶
　(宋陳蔡衞一黨也東諸侯/分黨而天下始多故矣)¶
　衞使宋為主使大夫將故序衞人於陳蔡之下(服/䖍)宋¶
　殤不誅弑君之賊不念穆公舎其子而立已反以馮¶
　在鄭從州吁伐鄭故是役也首謀在衛而以宋主¶
　兵(孔/義)不見人伐衛衛乃伐人耶衛風云從孫子仲平¶
　陳與宋主兵者州吁將者公孫文仲也宋公為之與¶
　夷宋之完也(野/編)¶
<pb:KR1e0099_WYG_001-13b>¶
秋翬帥師㑹宋公陳侯蔡人衞人伐鄭(大夫專/將之始)¶
　宋公使來乞師公不義州吁而辭焉公子翬請以師¶
　㑹之公弗許固請而行(蘇/氏)羽父我之州吁也亂者治¶
　矣治夫與於亂者也與於亂者治而亂者其孤矣(野/編)¶
九月衞人殺州吁于濮(陳地州穀/梁作祝)¶
　稱衞人衆詞也舉國殺之也(程/傳)伐鄭稱人責詞也殺¶
　州吁稱人衆詞也伐鄭之役公孫文仲為主將而稱¶
　人則是指國人聽州吁號令從文仲而南行者也故¶
<pb:KR1e0099_WYG_001-14a>¶
　曰責詞其殺州吁則石碏謀之而使右宰醜涖之稱¶
　人則是人皆有欲討賊之心亦夫人之所得討也故¶
　曰衆詞于濮者憫衞國之人著諸侯之罪也以討賊¶
　許衆人以失賊罪隣國(胡/傳)吁二月弑君九月方討為¶
　期也乆傳者尤有不足之詞焉其得乆者由宋魯陳¶
　蔡助之胡傳罪鄰國有以哉(傳/斷)¶
冬十有二月衞人立晉(宣/公)¶
　以衞晉推之宋御説晉黒臀周宜無不書於䇿者何¶
<pb:KR1e0099_WYG_001-14b>¶
　也黒臀也周也皆立於弑君者御説定意於國人故¶
　皆削不書與國伐鄭以定州吁而天子不能正故特¶
　書立晉以著衞人討賊立君之義於天下結正五國¶
　輔簒之罪也陳氏曰必若衞人討賊而後可書立是¶
　也(屬/辭)殺州吁曰衞人立晉亦曰衞人抑何以異吾聞¶
　亂臣賊子人人得而誅未聞國君人人得而立之也¶
　此其所以異也(邵/寳)濮陳地也請涖於衞故曰衞人殺¶
　之也晉自當立立晉者誰耶故曰衞人立之也比於¶
<pb:KR1e0099_WYG_001-15a>¶
　蔡人殺陳佗則陳有佚賊比於齊人殺無知則齊無¶
　立君天下後世知衞有人焉已矣(野/編)¶
五年春公矢魚于棠(矢公糓作/觀魯地)¶
　君舉書觀魚非事也(野/編)¶
夏四月葬衞桓公(十四日/而葬)¶
　討賊而始葬魯徃㑹故書(孔/義)¶
秋衞師入郕(公作/盛)¶
　衞之亂郕侵衞今故入郕(左/傳)郕被隣國之兵自衞始¶
<pb:KR1e0099_WYG_001-15b>¶
　至十年齊鄭連兵入郕莊八年公及齊師圍郕而郕¶
　降於齊文十二年郕伯來奔自此不復見於經國遂¶
　滅矣(木/訥)¶
九月考仲子之宫初獻六羽¶
　考者始成而祀也諸侯不再娶孟子入惠公之廟仲¶
　子無祭享之所為别立宫以祀之因其來賵而正名¶
　之曰仲子之賵因其考宫而正名之曰仲子之宫而¶
　夫人衆妾之分定矣初獻六羽者始用六佾也不謂¶
<pb:KR1e0099_WYG_001-16a>¶
　之佾而曰羽者羽以象文德婦人無武事故謂之羽¶
　而不曰佾也(胡/傳)八佾用宗廟乆矣而不自知其僣也¶
　至於考仲子之宫而用六羽春秋書之幸之也而有¶
　遺憾焉諸侯之妾之用六羽猶諸侯之用八也(簡端/録)¶
邾人鄭人伐宋¶
　宋人取邾田故邾人請於鄭以伐之凡班序上下以¶
　國之大小而盟㑹征伐以主者先邾小而先鄭主兵¶
　也(蘇/轍)蓋事有輕重而大夫之㑹必以其班非有故不¶
<pb:KR1e0099_WYG_001-16b>¶
　得以㣲者徃其以㣲者㑹則大國大夫下於次國之¶
　卿若温之盟陳子序鄭人下是也次國大夫下於小¶
　國之卿邾人鄭人伐宋是也先儒謂小國主兵序大¶
　夫之上者非(屬/辭)¶
螟¶
　螟書螽書有&KR0558;書有蜚書多麋書蝝生書石書鷁書¶
　鸜鵒書麟書害者災不害異(野/編)詩去螟螣害稼也春¶
　秋書螟記災也國之大事故書(胡/傳)¶
<pb:KR1e0099_WYG_001-17a>¶
冬十有二月辛巳公子彄卒(臧僖/伯)¶
　書日見恩禮之厚(胡/傳)¶
宋人伐鄭圍長葛(書圍/之始)¶
　書圍志暴也(孔/義)¶
六年春鄭人來渝平(公糓作/輸平)¶
　公之為公子也與鄭人戰於狐壤止焉故與宋為黨¶
　修怨於鄭邾鄭伐宋入其郛宋來告命使者失詞欲¶
　救而止鄭人遂乗隙而輸平也和而不盟曰平(蘇/轍)渝¶
<pb:KR1e0099_WYG_001-17b>¶
　變也平成也六年春以前清之遇宿之盟我成於宋¶
　六年春以後艾之盟防之㑹我成於鄭局於此一變¶
　(野/編)輸平者以利相結觧怨釋仇離宋魯之黨也後此¶
　使宛來歸祊而魯入其地㑹鄭人伐宋得郜及防而¶
　魯又取其二邑是知以利相結也(胡/傳)¶
夏五月辛酉公㑹齊侯盟于艾(齊地齊魯/交好之始)¶
　始平于齊也(左/傳)前此魯未嘗與齊交因鄭輸平之後¶
　而公始與齊盟蓋皆鄭莊之謀也(呉澂/纂言)¶
<pb:KR1e0099_WYG_001-18a>¶
秋七月¶
　此無事何以書春秋編年四時具而後為年也(野/編)¶
冬宋人取長葛¶
　圍其邑周一嵗而取之(孔/義)¶
七年春王三月叔&KR0078;歸于紀¶
　書叔&KR0078;賢之也(蘇/轍)娣歸不書閔其無終也(程/傳)為有歸¶
　於&KR0566;一事不容不書(野/編)¶
滕侯卒¶
<pb:KR1e0099_WYG_001-18b>¶
　不書名史闕也(程/傳)諸侯卒不同盟者五十二人不書¶
　名者九人餘皆書名(陸氏/纂例)不書葬者怠於禮而不往¶
　弱其君而不㑹也¶
夏城中丘(書土功/之始)¶
　國之大役城書築書時亦書不時亦書(野/編)凡用民力¶
　雖時且義必書見勞民為重事也僖公修泮宫復閟¶
　宫非不用民力也而不書二者為國之先務乃所當¶
　用也人君知此則知為政之先後輕重矣凡書城完¶
<pb:KR1e0099_WYG_001-19a>¶
　舊也書築創始也(程/傳)中丘近莒為城以偹之且為向¶
　之外應也(私/考)¶
齊侯使其弟年來聘(列國來/聘之始)¶
　聘書(野/編)先儒母弟之説蓋縁禮文有立嫡子同母弟¶
　之説其曰同母弟蓋謂嫡爾非以同母為加親也若¶
　以同母為加親是不知人理也(程/傳)鄭語來盟黒背帥¶
　師皆罪其私也陳光奔楚而稱弟盗殺衞縶而稱兄¶
　秦鍼宋辰皆責其薄也(胡/傳)以弟為貶可施於陳光秦¶
<pb:KR1e0099_WYG_001-19b>¶
　鍼宋辰然段何以不弟也以不弟為無貶可施於許¶
　叔蔡季然肹與鱄何以弟也且夫年之弟也為有公¶
　孫無知也以病齊僖黒背之弟為有公孫剽也以病¶
　衞定逆探於後追論於前於文太深於事無据夫義¶
　繫於聘直云結艾之盟足矣(野/編)¶
秋公伐邾(伐邾/之始)¶
　為宋討也渝蔑之盟矣(孔/義)¶
冬天王使凡伯來聘(天王下/聘之始)戎伐凡伯于楚丘以歸(戎/患)¶
<pb:KR1e0099_WYG_001-20a>¶
　(之/始)¶
　春秋書天王下聘者凡八責諸侯不朝而坐受天子¶
　之聘也　國而曰伐此一人而曰伐天王使來聘¶
　而戎伐之書之以罪魯也糓梁以為衞楚丘考之衞¶
　楚丘自在河北周在河南是時河未南徙魯亦在其¶
　南也從魯至周不宜由衞左傳魯有卜者楚丘之父¶
　蓋以地為氏者則魯亦有楚丘也(畧/記)¶
八年春宋公衞侯遇于垂¶
<pb:KR1e0099_WYG_001-20b>¶
　宋衞為一(野/編)齊將為鄭平宋衞有㑹期矣而宋衞先¶
　為垂之遇者有私謀也有意於從齊黨而無志於釋¶
　鄭憾也(孔/義)¶
三月鄭伯使宛來歸祊庚寅我入祊(公糓/作邴)¶
　魯有朝宿之邑在王畿之内曰許鄭有湯沐之邑於泰¶
　山之旁曰祊時天子不廵狩魯亦不朝故欲以祊易¶
　許田各取其近者前此來輸平以言請之矣至是始¶
　入地也入者内弗受也(程/𫝊)宛之不氏鄭大夫之未賜¶
<pb:KR1e0099_WYG_001-21a>¶
　族者也(蘇/氏)不結祊成隠之善也(野/編)用是見鄭有無君¶
　之心而謂天王不復能廵狩矣用是見鄭有無親之¶
　心而敢與人以先祖所受之邑矣(胡/傳)魯初睦宋齊恐¶
　魯助宋故為鄭求魯不應反為宋伐邾故歸祊魯得¶
　祊而始奉杜稷以從(木/訥)鄭伯利在得許田故先使人¶
　歸祊為異日取許田之地隠不悟其計受而有之自¶
　鄭人輸平之後魯多墮鄭計而不自知(岷/隠)¶
夏六月己亥蔡侯考父卒(宣公卒桓/侯封人立)辛亥宿男卒¶
<pb:KR1e0099_WYG_001-21b>¶
　蔡未通而名者蓋通於惠公之世也宿嘗通矣其不¶
　名失之也(蘇/轍)¶
秋七月庚午宋公齊侯衞侯盟于瓦屋(周地参/盟之始)¶
　齊鄭方合宋欲間之盟齊不盟鄭(野/編)宋衞一黨也齊¶
　鄭一黨也鄭莊挾齊自强齊僖特假鄭以紏合不逾¶
　年㑹防謀伐宋矣要盟何益哉(孔義本/私考)参盟者無主¶
　之盟也非以三國為限也但始於宋齊衞之三國故¶
　相承以為参耳(後/傳)¶
<pb:KR1e0099_WYG_001-22a>¶
八月葬蔡宣公¶
　諸侯五月而葬宣公卒兩月耳不及期簡也(孔/義)¶
九月辛卯公及莒人盟于浮來(浮公糓作包好莒之始/亦魯君特㑹外大夫之)¶
　(始/)¶
　可言公及人不可言公及大夫(糓/梁)非大夫敢盟公公¶
　自欲與盟耳特書公所以譏公之失禮明非大夫之¶
　事也(陸淳/纂例)莒雖小國而入向伐杞能為魯患故七年¶
　城中丘以偹之至是復屈己要盟於其地(孔/義)¶
<pb:KR1e0099_WYG_001-22b>¶
螟¶
冬十有二月無駭卒(駭糓作/侅展氏)¶
　公孫之子與異姓之臣未賜族而身為大夫則稱名¶
　無駭挾之類是也己賜族而使之世為大夫則稱族¶
　如仲孫叔孫季孫之類是也(胡/傳)¶
九年春天王使南季來聘¶
　天王之使至魯者於此而三魯無一答詳王使所以¶
　著隠罪也(傳/斷)¶
<pb:KR1e0099_WYG_001-23a>¶
三月癸酉大雨震電庚辰大雨雪¶
　雨𤾉之變甚者書(野/編)不時災也非常為大亦災也(程/傳)¶
　三月夏之正月也雷未可以出電未可以見而大震¶
　電此陽失節也雷以出電以見則雪不當復見而大¶
　雨雪此隂氣縱也凡失其度人為感之也(胡/傳)¶
挾卒(公糓/作俠)¶
夏城郎¶
　書不時也(左/傳)郎邇宋城郎將為鄭伐宋也(孔義本/木訥)¶
<pb:KR1e0099_WYG_001-23b>¶
秋七月¶
冬公㑹齊侯于防(公作/邴)¶
　謀伐宋也左氏曰鄭伯以王命討宋之不王豈其然¶
　乎假此以誑齊魯耳(孔/義)¶
十年春王二月公㑹齊侯鄭伯于中丘¶
　為師期也(程/傳)防之㑹魯始與齊謀伐宋之舉至中丘¶
　之㑹復偕鄭合謀而决出師之期經傳録之著伐宋¶
　之兵所由合也(汪克寛/纂疏)¶
<pb:KR1e0099_WYG_001-24a>¶
夏翬帥師㑹齊人鄭人伐宋¶
　三國先遣將致伐齊鄭稱人非卿也(程/傳)三國㑹伐宋¶
　吾所知也宋公不王鄭伯以王命討宋於傳有之經¶
　無是也且鄭伯安知有王鄭伯而知有王蝥弧之旗¶
　魚麗之陳奉辭四伐為政於天下可也何為與虢公¶
　争政哉(野/編)¶
六月壬戌公敗宋師于菅(宋/地)辛未取郜辛巳取防¶
　魯於宋本無纎芥之隙徒以歸祊之故為鄭伯所役¶
<pb:KR1e0099_WYG_001-24b>¶
　翬既帥師㑹二國公復自出竒兵以襲人之虚而取¶
　其二邑春秋書日所以著其暴辭婉而義見者也(家/鉉)¶
　(翁/傳)¶
秋宋人衛人入鄭¶
　宋又連衞以報鄭鄭幸菅之敗而不偹故師還及郊¶
　宋衞已乗其虚而入之矣(髙閌/集註)¶
宋人蔡人衞人伐戴鄭伯伐取之(戴公/作載)¶
　宋人衞人入鄭蔡人從之伐戴鄭伯圍戴克之取三¶
<pb:KR1e0099_WYG_001-25a>¶
　師焉戴鄭所與也故三國伐之鄭戴合攻取三國之¶
　衆(程/傳)蓋戴已授其繹開之於宋鄭揆其不偹攻之於¶
　後故一舉而取其師(通/説)¶
　羅喻義曰入隠之篇大抵皆宋鄭事也宋自殤公立¶
　開怨於鄭傳所謂十年十一戰也起隠之四年宋公¶
　伐鄭一翬㑹宋公伐鄭二邾人鄭人伐宋三圍鄭長¶
　葛四取長葛五翬㑹齊人鄭人伐宋六敗於菅七取¶
　郜八取防九入鄭十伐戴十一而宋自此病矣難𤼵¶
<pb:KR1e0099_WYG_001-25b>¶
　於州吁衞之亂易於宋當其起也惟公子馮之求及¶
　其病也不中於在外之亡人而中於在近之逆人齊¶
　鄭同謀者也陳蔡衞親宋者也入郛以前我附於宋¶
　渝平而後我講於鄭取郜歸我取防歸我其入許也¶
　又讓於我鄭之奉我至矣來即我謀爾¶
冬十月壬午齊人鄭人入郕(公作/盛)¶
　討不㑹伐宋也(程/傳)郕衞所與也而齊鄭入之(集/註)齊僖¶
　與鄭同志今年入郕明年入許其後如紀惟以窺伺弱¶
<pb:KR1e0099_WYG_001-26a>¶
　小為事爾(野/編)¶
十有一年春滕侯薛侯來朝(諸侯朝/魯之始)¶
　朝書(野/編)諸侯雖有相朝之禮而當時諸侯皆不朝王¶
　獨朝魯可乎滕薛二君不特言者又譏旅見也(程/傳)¶
夏公㑹鄭伯于時來(時來公糓作/祈黎鄭地)¶
　謀伐許也(程/傳)¶
秋七月壬午公及齊侯鄭伯入許¶
　書㑹伐許者鄭志也書及入許者公所欲也(胡/傳)¶
<pb:KR1e0099_WYG_001-26b>¶
　閻開正曰隠桓二十年間事皆以鄭莊為綱魯隠半¶
　生全被鄭莊播弄¶
冬十有一月壬辰公薨¶
　不地不葬知其有變也然春秋之意在元年不書公¶
　即位矣春秋不言即位者其皆有故乎莊閔僖不言¶
　即位故在前也隠不言即位故在後也(野/編)不書葬不¶
　成䘮也(集/觧)¶
　歐陽修曰魯隠南靣而治其國君其吏民者十餘年¶
<pb:KR1e0099_WYG_001-27a>¶
　死而入廟立諡稱公則當時魯人孰謂息姑不為君¶
　也孔子修春秋凡與諸侯盟㑹行師命將一以公書¶
　之於其卒也書曰公薨則聖人何嘗異隠於他公也¶
　左氏何從而知其攝耶¶
　黄震曰隠公春秋之初也春秋之初未有伯也而伯¶
　之漸已萌蓋是時惟齊為大國惟魯為望國齊以黨¶
　鄭伐宋魯以受鄭祊田忘鄭之讐而從齊故前乎此¶
　惟兩君相㑹至此而諸侯參㑹矣前乎此惟敵國相¶
<pb:KR1e0099_WYG_001-27b>¶
　攻至此連諸侯伐宋矣故曰伯之漸也向使齊不私¶
　於鄭而務使宋鄭相安魯不貪鄭之賂而不遽從齊¶
　天下其庶乎然則伯之萌齊僖之為而魯隠助之也¶
　¶
　¶
　¶
　¶
　春秋平義卷一¶
